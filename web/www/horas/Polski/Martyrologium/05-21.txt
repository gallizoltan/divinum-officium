Dnia 21-go maja,  pamiątka św. Walensa, biskupa, którego zabito razem z trojgiem dzieci.
W Aleksandrii uroczystość pamiątkowa św. Sekundusa, kapłana, z wielu wiernymi, których ariański biskup Georgios kazał wymordować w najokrutniejszy sposób. Działo się to w dniach Zielonych Świątek za czasów cesarza Konstancjusza.
W Maurytanii dzień zgonu św. Tymoteusza, Poliusza i Eutychiusza, diakonów, którzy w tych okolicach głosili słowo Boże i wspólnie zdobyli koronę męczeńską.
W Cezarei w Kapadocji śmierć męczeńska św. Polieukta, Wiktoriusza i Donata.
W Kordobie uroczystość św. Sekundyna, Męczennika.
Tegoż dnia pamiątka św. Synezjusza i Teopompusa, Męczenników.
W Cezarei Filipowej męczeństwo św. Nikostrata i Antiocha, trybunów wojskowych, wraz z innymi żołnierzami.
W Aleksandrii pamiątka św. biskupów i kapłanów, którzy przez arian zesłani zostali na wygnanie i przez to zasłużyli sobie na policzenie w poczet świętych Wyznawców.
W Nicei we Francji uroczystość św. Hospicjusza, Wyznawcy, wsławionego cnotą wstrzemięźliwości i darem przepowiadania.
