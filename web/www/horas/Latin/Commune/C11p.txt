@Commune/C11

[Name]
In Festis Beatae Mariae Virginis tempore Paschali

[Ant Matutinum]
Benedícta tu * in muliéribus, et benedíctus fructus ventris tui. Allelúja.;;8
Sicut myrrha * electa, odórem dedísti suavitátis, sancta Dei Génetrix.;;18
Ante torum * hujus Vírginis frequentate nobis dúlcia cántica drámatis.;;23
℣. Spécie tua et pulchritúdine tua. Allelúja.
℟. Inténde, próspere procéde, et regna. Allelúja.
Spécie tua * et pulchritúdine tua inténde, próspere procéde, et regna. Allelúja.;;44
Adjuvábit eam * Deus vultu suo: Deus in médio ejus, non commovébitur.;;45
Sicut lætántium * ómnium nostrum habitátio est in te, sancta Dei Génetrix.;;86
℣. Adjuvábit eam Deus vultu suo. Allelúja.
℟. Deus in médio ejus, non commovébitur. Allelúja.
Gaude, Maria Virgo: * cunctas hǽreses sola interemísti in univérso mundo. Allelúja.;;95
Dignáre me * laudáre te, Virgo sacráta: da mihi virtútem contra hostes tuos.;;96
Post partum, * Virgo, invioláta permansísti: Dei Génetrix, intercéde pro nobis.;;97
℣. Elégit eam Deus, et præelégit eam. Allelúja.
℟. In tabernáculo suo habitáre facit eam. Allelúja.

[Responsory1]
℟. Sancta et immaculáta virgínitas, quibus te láudibus éfferam, néscio: 
* Quia quem cæli cápere non póterant, tuo grémio contulísti. Allelúja.
℣. Benedícta tu in muliéribus, et benedíctus fructus ventris tui.
℟. Quia quem cæli cápere non póterant, tuo grémio contulisti. Allelúja.

[Responsory2]
℟. Congratulámini mihi, omnes qui dilígitis Dóminum: quia cum essem párvula, plácui Altíssimo, 
* Et de meis viscéribus génui Deum et hóminem. Allelúja.
℣. Beatam me dicent omnes generatiónes, quia ancíllam húmilem respéxit Deus.
℟. Et de meis viscéribus génui Deum et hóminem. Allelúja.

[Responsory3]
℟. Beáta es, Virgo Maria, quæ Dóminum portásti, Creatórem mundi: 
* Genuísti qui te fecit, et in ætérnum pérmanes Virgo. Allelúja.
℣. Ave, Maria, grátia plena; Dóminus tecum.
℟. Genuísti qui te fecit, et in ætérnum pérmanes Virgo. Allelúja.
&Gloria
℟. Genuísti qui te fecit, et in ætérnum pérmanes Virgo. Allelúja.

[Responsory4]
℟. Sicut cedrus exaltáta sum in Líbano, et sicut cypréssus in monte Sion: quasi myrrha electa, 
* Dedi suavitátem odoris. Allelúja.
℣. Et sicut cinnamomum et bálsamum aromatízans.
℟. Dedi suavitátem odoris. Allelúja.

[Responsory5]
℟. Quæ est ista quæ processit sicut sol, et formosa tamquam Jerúsalem? 
* Vidérunt eam fíliæ Sion, et beátam dixérunt, et reginæ laudavérunt eam. Allelúja.
℣. Et sicut dies verni circúmdabant eam flores rosárum et lília convállium.
℟. Vidérunt eam fíliæ Sion, et beátam dixérunt, et reginæ laudavérunt eam. Allelúja.

[Responsory6]
℟. Ornatam monílibus filiam Jerúsalem Dóminus concupívit: 
* Et vidéntes eam fíliæ Sion, beatíssimam prædicavérunt, dicéntes: * Unguéntum effusum nomen tuum. Allelúja.
℣. Astitit regína a dextris tuis in vestítu deauráto, circúmdata varietáte.
℟. Et vidéntes eam fíliæ Sion, beatíssimam prædicavérunt, dicéntes: Allelúja.
&Gloria
℟. Unguéntum effusum nomen tuum. Allelúja.

[Responsory7]
℟. Felix namque es, sacra Virgo María, et omni laude digníssima:
* Quia ex te ortus est sol justítiæ, Christus, Deus noster. Allelúja.
℣. Ora pro pópulo, intérveni pro clero, intercéde pro devóto femíneo sexu: séntiant omnes tuum juvámen, quicúmque célebrant tuam sanctam festivitátem.
℟. Quia ex te ortus est sol justítiæ, Christus, Deus noster. Allelúja.

[Responsory8]
℟. Beatam me dicent omnes generatiónes, 
* Quia fecit mihi Dóminus magna qui potens est, et sanctum nomen ejus. Allelúja.
℣. Et misericórdia ejus a progénie in progénies timéntibus eum.
℟. Quia fecit mihi Dóminus magna qui potens est, et sanctum nomen ejus. Allelúja.
&Gloria
℟. Quia fecit mihi Dóminus magna qui potens est, et sanctum nomen ejus. Allelúja.

[Responsory Sexta]
@Commune/C6p
