142:1 Uram, hallgasd meg imádságomat, figyelmezz könyörgésemre a te hűséged szerint, * hallgass meg engem igazságod szerint;
142:2 És ne szállj ítéletre a te szolgáddal, * mert egy élő sem áll meg igazként színed előtt;
142:3 Mert ellenség üldözi az én lelkemet, földre tiporja életemet, * a sötétségbe taszított engem mint a rég elfeledett holtakat;
142:4 S az én lelkem megszomorodott bennem, * és megrettent a szívem bensőmben!
142:5 Megemlékeztem a régi napokról, visszagondolok minden tetteidre, * mit kezed művelt, azon elmélkedem.
142:6 Kitárom feléd a kezemet, * mint víznélküli föld, olyan a lelkem előtted.
142:7 Siess, Uram, hallgass meg engem, * mert elfogyatkozik már az én lelkem!
142:7 Ne rejtsd el orcádat tőlem, * nehogy olyan legyek, mint a sírba szállók!
142:8 Add hallanom reggel a te irgalmasságodat, * mert benned bíztam!
142:8 Mutasd meg nekem az utat, amelyen járjak, * mert hozzád emelem az én lelkemet!
142:9 Ments meg engem ellenségeimtől, * Uram, tehozzád menekülök!
142:10 Taníts meg, hogy akaratodat cselekedjem, mert Istenem vagy te, * a jó Lelked vezessen engem az igaz földre!
142:11 A te nevedért elevenítesz meg engem, Uram, * és igazságodban kiviszed lelkemet a szorongatásból.
142:12 Irgalmasságodban szétszórod ellenségeimet, elveszted mind, akik háborgatják az én lelkemet, * mert én a te szolgád vagyok.
