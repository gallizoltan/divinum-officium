128:1 Gyakran üldöztek engem ifjúságomtól fogva, * vallja meg most Izráel:
128:2 gyakran üldöztek engem ifjúságomtól fogva, * de semmit nem árthattak nekem.
128:3 Szántók szántottak hátamon, * hosszú barázdákat vágtak.
128:4 Az Úr azonban igaz, * elvágta a bűnösök nyakát. * Szégyenüljenek meg és térjenek hátra mindnyájan, * kik Siont gyűlölik!
128:6 Olyanok, mint a fű a háztetőn, * mely elszárad, mielőtt kigyomlálnák;
128:7 Melyet arató nem szed markába, * sem kévekötő az ölébe;
128:8 És nem mondják az arra menők: Az Úr áldása legyen veletek, * áldást mondunk rátok az Úr nevében!
