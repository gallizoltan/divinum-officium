109:1 Mondá az Úr az én Uramnak: * Ülj az én jobbomra;
109:1 Míg ellenségedet zsámollyá teszem * a te lábaidnak!
109:2 A te erődnek pálcáját kibocsátja az Úr Sionból, * uralkodjál a te ellenségeid közepette!
109:3 Tenálad van az elsőség a te hatalmadnak napján a szentség fényében, * magamból szültelek téged a hajnali csillag előtt.
109:4 Megesküdött az Úr és meg nem bánja: * Pap vagy te mindörökké Melkizedek rendje szerint.
109:5 Az Úr áll a te jobbod felől, * haragja napján eltapossa a királyokat.
109:6 Ítéletet tesz a nemzetek között, a holttesteket halomba gyűjti, * összezúzza fejüket a széles harcmezőn.
109:7 Útja közben a patakból iszik, * azért emeli magasra büszkén a fejét.
