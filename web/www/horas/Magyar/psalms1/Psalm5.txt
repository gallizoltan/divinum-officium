5:2 Halljad meg, Uram, szavaimat, * értsd meg az én kiáltásaimat!
5:3 Figyelmezz az én hívó szavamra, * én királyom és én Istenem!
5:4 Mert neked könyörgök, Uram, már kora reggel, halljad meg hangomat!
5:5 Elődbe állok reggel és feléd tekintek! * Mert nem olyan Isten vagy te, akinek tetszenék a gonoszság,
5:6 S a bűnös nem lakhat meg nálad, * az igaztalan ember nem marad meg a te színed előtt.
5:7 Gyűlölöd mind, akik gonoszságot cselekszenek, elveszted mind a hazugokat;
5:7 Utálja az Úr a vérszopó és álnok embert. * Én pedig irgalmaddal eltöltve
5:8 belépek a te házadba, * istenfélelemben imádkozom szent templomodnál.
5:9 Uram, ellenségeim miatt te vezérelj igazságodban engem * egyengesd előttem utadat;
5:10 Mert szájukban nincsen igazság, * üres az ő szívük!
5:11 Nyitott sír az ő torkuk, nyelvükkel ármánykodnak. * Ítéld meg őket, Isten!
5:11 Bukjanak bele terveikbe, sok istentelenségük miatt taszítsd el őket, * mert fölingereltek, Uram, téged;
5:12 És örüljenek mindnyájan, akik benned bíznak, * vigadozzanak mindörökké!
5:12 Oltalmad alá veszed őket, és megdicsőülnek benned, * akik szeretik a te nevedet;
5:13 Mert te, Uram, megáldod az igazat, * körülveszi őt mint a pajzs a te jóakaratod.
