108:2 Isten, én dicséretemnek Istene, ne hallgass, * mert a bűnös szája és az álnok szája megnyílt ellenem!
108:3 Álnok nyelvvel szólottak ellenem, és gyűlölködő beszédekkel körülvettek engem, * és ok nélkül ostromoltak engem.
108:4 Azért, hogy szerettem őket, ellenem fordultak, * én pedig imádkoztam;
108:5 És gonoszat tettek ellenem a jókért, * és az én szeretetemért gyűlölséget.
108:6 Adj neki gonosz fejedelmet, * és álljon jobbja felől vádlóként a sátán!
108:7 Kárhoztatva jöjjön ki, mikor ítéltetik, * és könyörgése is bűnné legyen!
108:8 Keseredjenek meg napjai, * és az ő tisztségét más nyerje el!
108:9 Árvákká legyenek az ő fiai, * és a felesége özveggyé!
108:10 Fiai szüntelenül bolyongjanak és kolduljanak, * és kivettessenek lakóhelyükből!
108:11 Foglalja el az uzsorás minden jószágát, * és idegenek ragadják el munkája gyümölcsét!
108:12 Ne legyen, aki irgalmasságot tegyen vele, * s ne legyen, aki könyörüljön az ő árváin!
108:13 Vesszenek el az ő szülöttei, * egy nemzedék alatt töröltessék el a neve!
108:14 Legyen emlékezetben az Úr színe előtt atyáinak gonoszsága, * és ne töröltessék el anyja vétke!
108:15 Legyenek bűneik az Úr előtt mindenkor, * és vesszen el emlékezetük a földről;
108:17 Mert nem gondolt arra, hogy irgalmasságot cselekedjék, és üldözte a szegény embert és a koldust, * a megsebzett szívűt, hogy végezzen vele!
108:18 Szerette az átkot, hát szálljon reá, * nem akarta az áldást, hát távozzék tőle!
108:18 Átokba öltözzék mint a ruházatba, és az mint a víz járja át belsejét, * és mint az olaj a csontjait!
108:19 Legyen az neki mint a köntös, melybe öltözik, * és mint az öv, mely mindig körülveszi.
108:20 Ez a jutalmuk az Úrnál az én ellenségeimnek, * kik gonoszat szólnak a lelkem ellen;
108:21 És te, Uram, cselekedjél velem a te nevedért, * mert gyönyörűségem a te irgalmasságod!
108:22 Szabadíts meg engem, mert nyomorult és szegény vagyok, * és a szívem megrendült bennem!
108:23 Mint a tűnő árnyék elenyésztem, * kiűzettem mint a sáskák.
108:24 Térdem elgyöngült az éhezéstől, * olaj nélkül a testem elsorvadott;
108:25 És én gyalázattá lettem nekik, * néznek engem és fejüket hajtogatják.
108:26 Segíts meg engem, én Uram, Istenem, * szabadíts meg a te irgalmasságod szerint!
108:27 Hadd tudják meg, hogy a te kezed ez, * és te cselekedted mindezt, Uram!
108:28 Átkozzanak ők, csak te áldj meg engem, szégyenüljenek meg, kik ellenem támadnak, * és vigadozni fog a te szolgád!
108:29 Szégyenbe öltözzenek, kik rágalmaznak engem, * s mint a palást borítsa őket gyalázatuk!
108:30 Nagy hálát adok ajkammal az Úrnak, * és a sokaság közepette dicsérem őt;
108:31 Mert a szegénynek jobbja felől állott, * hogy megszabadítsa az üldözőktől az én lelkemet.
