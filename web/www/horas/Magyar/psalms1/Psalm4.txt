4:2 Midőn segítségül hívlak, hallgass meg engem, én igazságom Istene, * ki a szorongatásból tágasságra vezettél engem!
4:2 Könyörülj rajtam, * és hallgasd meg imádságomat!
4:3 Emberek fiai, meddig lesztek kemény szívűek, * miért szeretitek a hiúságot és keresitek a hazugságot?
4:4 Tudjátok meg, hogy csodát művel az Úr az ő szentjével, * az Úr meghallgat engem, mikor hozzá kiáltok!
4:5 Haragudjatok bár, de ne vétkezzetek, * szálljatok magatokba nyugvóhelyeteken és elcsöndesedjetek!
4:6 Áldozzátok az igazság áldozatát, * és bízzatok az Úrban!
4:7 Sokan mondják: Valami jót ki mutat immár nekünk? * Jelként ragyogtasd fölöttünk, Uram, orcád világosságát;
4:8 Ki vigasságot adtál a szívembe, * nagyobbat, mint övék, mikor boruk és búzájuk bősséggel terem!
4:9 Így hát békességben alszom és megnyugszom;
4:10 mert ha magam vagyok is, Te megtartasz, Uram, reménységben.
