84:2 Megáldottad a te földedet, Uram, * jóra fordítottad Jákobnak fogságát.
84:3 Megbocsátottad a te néped gonosz voltát, * befödted minden bűnüket.
84:4 Megenyhítetted minden haragodat, * lecsillapítottad felindulásod tüzét.
84:5 Téríts meg minket, szabadító Istenünk, * és fordítsd el haragodat rólunk!
84:6 Vajon örökké haragszol-e reánk, * és nemzedékről nemzedékre terjeszted-e haragodat?
84:7 Isten, ha felénk fordulsz, újjáéledünk, * és a te néped örvendezik benned.
84:8 A te irgalmasságodat, Uram, mutasd meg nekünk, * és Üdvösségedet add meg nekünk!
84:9 Hallgatom, mit szól hozzám az Úristen, * mert békességet szól az ő népének;
84:9 Békességet az ő szentjeinek, * és azoknak, kik megtérnek szívükben.
84:10 Bizony közel az istenfélőkhöz az ő üdvössége, * hogy dicsőség lakozzék a mi földünkön.
84:11 Az irgalmasság és a hűség megtalálják egymást, * az igazság és a békesség megcsókolják egymást.
84:12 Felnövekszik a hűség a földből, * és alátekint az igazság a mennyből;
84:13 Mert az Úr megadja kegyelmét, * és földünk megtermi gyümölcsét.
84:14 Előtte jár az igazság, * és követi az úton lépteit.
