150:1 Dicsérjétek az Urat az ő szentélyében, * dicsérjétek őt az ég erős boltozatában!
150:2 Dicsérjétek őt hatalmas tetteiért, * dicsérjétek őt nagyságának sokasága szerint!
150:3 Dicsérjétek őt trombitaszóval, * dicsérjétek őt orgonával és citerával!
150:4 Dicsérjétek őt dobbal és éneklőkarban, * dicsérjétek őt húrokkal és hangszerekkel!
150:5 Dicsérjétek őt hangos szavú cimbalmokkal, dicsérjétek őt vigasságos cimbalmokkal, * minden élő dicsérje az Urat!
