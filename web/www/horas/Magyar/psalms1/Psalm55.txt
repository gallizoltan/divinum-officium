55:2 Könyörülj rajtam, Isten, mert tapos rajtam az ember, * egész nap hadakozván nyomorgat engem!
55:3 Tapodtak rajtam az én ellenségeim egész nap, * mert sokan hadakoznak ellenem, ó Fölséges.
55:4 Amely napon félelem fog el engem, * én tebenned bízom.
55:5 Az Istenben, kinek dicsőítem beszédét, az Istenben bízom és nem félek. * Mit árthatna bármely test nékem?
55:6 Napestig káromolják az én szavamat, * minden gondolatjuk ártásra van ellenem.
55:7 Viszályt szítanak és elrejtőznek, * és sarkam után leselkednek.
55:8 Amint üldözik az én lelkemet, gonoszságukért úgy fizess meg nekik, * terítsd le haragodban a népeket!
55:9 Isten, az én életemet föltártam neked, könnyhullatásomat színed elé tetted
55:9 ígéreted szerint. * Majd meghátrálnak az én ellenségeim;
55:10 ama napon, melyen segítségül hívlak téged, * íme, megismertem, hogy te vagy az én Istenem.
55:11 Az Istenben, kinek dicsőítem szavát, az Úrban, kinek dicsőítem beszédét, * az Istenben bízom és nem félek. Mit árthatna nékem az ember?
55:12 Rajtam van, Isten, amit fogadtam néked, * megadom néked a dicséretet;
55:13 Mert megmentetted lelkemet a haláltól, és lábaimat az elbukástól, * hogy az Úr színe előtt járjak az élők világosságában.
