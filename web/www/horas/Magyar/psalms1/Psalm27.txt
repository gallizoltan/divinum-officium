27:1 Hozzád kiáltok, Uram, * én Istenem, ne fordulj el szótlanul tőlem!
27:2 Ne légy néma énhozzám, * nehogy olyan legyek, mint a sírba szállók!
27:3 Hallgasd meg az én könyörgésem szavát, midőn kiáltok hozzád, * midőn fölemelem kezeimet a te szentséges templomod felé!
27:3 Ne vonj egybe engem a bűnösökkel, * s a gonosztevőkkel ne veszíts el engem;
27:4 Kik békességet szólnak barátjukkal, * de gonosz van az ő szívükben!
27:4 Fizess meg nekik cselekedeteik szerint, * találmányaik hitványsága szerint!
27:5 Kezük műve szerint fizess vissza nekik, * add meg nekik jutalmukat;
27:6 Mert nem értették az Úr cselekedeteit, és az ő kezének művét, * az lerontja őket és föl nem építi!
27:7 Áldott az Úr, mert meghallgatta könyörgésem szavát, * az Úr az én segítőm és oltalmazóm.
27:7 Benne bízott a szívem, és ő megsegített, újra virul az én testem, * és jó kedvemben hálát adok néki.
27:8 Az Úr az ő népének erőssége, * és oltalmazza Fölkentjének üdvét.
27:9 Üdvözítsed, Uram, a te népedet, és áldd meg a te örökségedet, * és igazgasd őket és felmagasztaljad mindörökké!
