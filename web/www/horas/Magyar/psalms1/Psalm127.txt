127:1 Boldogok mindazok, akik az Urat félik, * kik az ő útjain járnak;
127:2 Mert a te kezed munkájának gyümölcsét élvezed, * boldog vagy, és jól leszen sorod.
127:3 Feleséged mint a bőven termő szőlőtő * házadnak falai között.
127:3 Fiaid mint az olajfa sarjadékai * a te asztalod körül.
127:4 Íme, így áldatik meg az ember, * aki az Urat féli.
127:5 Áldjon meg téged az Úr Sionból, * és lássad Jeruzsálemnek javait;
127:6 És lássad meg fiaidnak fiait, * békesség legyen Izráelen!
