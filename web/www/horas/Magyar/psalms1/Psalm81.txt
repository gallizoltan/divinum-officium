81:1 Föláll az Isten az istenek gyülekezetében, * s ítéletet tesz az istenek között:
81:2 Meddig ítéltek még hamisan, * és meddig vagytok tekintettel a bűnösök személyére?
81:3 Védjétek meg az elnyomottnak és az árvának jogait, * tegyetek igazságot a szegénynek és a nyomorultnak!
81:4 Mentsétek ki a szegényt, * és szabadítsátok meg a gonosz kezéből a szűkölködőt!
81:5 De ők oktalanok és nem értik, a sötétségben járnak, * meginognak a földnek alapjai.
81:6 Magam mondottam: Istenek vagytok, * és a Fölséges fiai mindnyájan;
81:7 De meghaltok ti is mint a többi ember, * elhulltok mint bárki a hatalmasok közül.
81:8 Kelj fel, Isten, ítéld meg a földet, * mert a te örökséged minden nemzet!
