28:1 Adjátok meg az Úrnak, Isten fiai, * adjátok meg az Úrnak a dicsőséget és hódolatot!
28:2 Adjátok meg az Úrnak neve dicséretét, * imádjátok az Urat szent ünnepi díszben!
28:3 Az Úr hangja a vizek fölött, a fölséges Isten mennydörög, * ott van az Úr a nagy vizek fölött.
28:4 Az Úr hangja zeng hatalommal, * az Úr hangja fenségesen.
28:5 az Úr hangja cédrusokat tördel, * összetöri az Úr Libanon cédrusait;
28:6 És a hangjára mint borjú, szökell a Libanon, * és Szirjon hegye is mint a fiatal bölény.
28:7 Az Úr hangja tüzes lángokat szór, az Úr hangjára megremeg a pusztaság, * megrendíti az Úr a sivatagot.
28:9 Az Úr hangja vajúdásba hozza a szarvasünőket, az erdők sűrűjét megritkítja, * az ő templomában mindenek glóriát mondanak.
28:10 Az Úr a vízözön felett lakozik, * s királyként trónol az Úr mindörökre.
28:11 Az Úr erőt ád majd az ő népének, * az Úr megáldja népét békességben.
