29:2 Magasztallak téged, Uram, mert fölemeltél engem, * nem engedted, hogy az én ellenségeim örüljenek rajtam.
29:3 Én Uram, Istenem, hozzád kiáltottam, * és meggyógyítottál engem.
29:4 Uram, kihoztad az alvilágból az én lelkemet, * életre keltettél a sírba szállók közül.
29:5 Dicséretet mondjatok az Úrnak, ő szentjei, * hálát adjatok az ő szentségének emlékezetéért;
29:6 Mert egy pillanat az ő haragja, * de jóakarata végig az életen.
29:6 Este még siralom vagyon, * de reggelre már öröm.
29:7 Én pedig biztonságomban így szóltam akkor: * Nem rendülök meg mindörökké.
29:8 Uram, a te akaratod szerint * erőssé tetted az én hegyemet;
29:8 De elfordítottad az orcádat tőlem, * és akkor megrendültem.
29:9 Hozzád kiáltottam, Uram, * az én Istenemhez könyörögtem.
29:10 Mi haszon az én véremben, * ha alámegyek a romlásba?
29:10 Vajon a por áld-e téged, * és hirdeti-e a te igazságod?
29:11 Meghallgatta az Úr és könyörült rajtam, * az Úr lett nékem segítőm.
29:12 Sírásomat örömre fordítottad, * elszaggattad gyászruhámat és körülöveztél vigassággal;
29:13 Hogy énekeljen neked az én dicsőségem és ne hallgasson, * én Uram, Istenem, örökké hálát adok neked.
