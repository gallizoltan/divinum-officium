(A Boldogságos Szűz Mária éneke * Lk 1:46-55)
1:46 Magasztalja + * az én lelkem az Urat;
1:47 És örvendezik az én lelkem * az én üdvözítő Istenemben;
1:48 Mert meglátta az ő szolgálójának alázatosságát, * és íme, mostantól fogva boldognak mondanak engem minden nemzetek;
1:49 Mert nagy dolgot cselekedett énvelem a Hatalmas, * és szent az ő neve;
1:50 És az ő irgalmassága nemzetségről nemzetségre * azokon, kik őt félik!
1:51 Hatalmasságot cselekedett az ő karjával, * szétszórta a gőgösöket szívüknek elbízottsága által.
1:52 Letette a hatalmasokat a székről, * és fölmagasztalta az alázatosakat.
1:53 Az éhezőket betöltötte jókkal, * és a gazdagokat üresen küldte el.
1:54 Fölvette Izráelt, az ő szolgáját, * hogy ne felejtse irgalmasságát;
1:55 Miképpen megmondotta vala atyáinknak, * Ábrahámnak és az ő maradékának mindörökké.
