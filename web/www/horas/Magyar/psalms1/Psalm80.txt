80:2 Örvendezzetek az Istennek, a mi segítőnknek, * ujjongjatok Jákob Istenének!
80:3 Kezdjetek énekbe és hozzátok elő a dobot, * a kedves lantot a citerával együtt!
80:4 Fújjátok meg a trombitát az újhold napján, * nagy ünnepeteknek jeles napján;
80:5 Mert parancsolat ez Izráelben, * Jákob Istenének törvénye!
80:6 Bizonyságul tette ő József nemzetségében, midőn az kijött Egyiptom földjéről, * íme, beszédet hallott, melyet azelőtt nem ismert:
80:7 Megszabadítottam hátát a terhektől, * és kezei megmenekültek a kosártól.
80:8 A szorongatásban segítségül hívtál és megszabadítottalak téged, meghallgattalak a vihar rejtekéből, * majd próbára tettelek téged az ellentmondás vizénél.
80:9 Halljad, én népem, és tanúságot teszek néked, * bár meghallgatnál engem, Izráel! * Ne legyen tebenned új isten, * és ne imádjál idegen istent;
80:11 Mert én vagyok a te Urad, Istened, aki Egyiptom földjéről kihoztalak téged, * nyisd meg szádat és én jóllakatlak téged!
80:12 És az én népem nem hallgatott a szavamra, * és nem figyelmezett reám Izráel;
80:13 És az ő szívüknek kívánságára hagytam őket, * és saját találmányaik szerint jártak.
80:14 Ha az én népem engem hallgatott volna, * ha utaimon járt volna Izráel;
80:15 gyorsan megaláztam volna ellenségeit, * és az ő szorongatóira rátettem volna kezemet.
80:16 Az Úr ellenségei hízelegtek volna neki, * és jó sora örökké tartana;
80:17 És táplálnám őket a gabona javával, * s a kősziklából jóllakatnám őket mézzel.
