40:2 Boldog, aki könyörül a szűkölködőn és a szegényen, * megszabadítja őt az Úr a nehéz napon.
40:3 Megőrzi az Úr és életre kelti, boldoggá teszi őt a földön, * nem adja át az ellenségnek.
40:4 Az Úr megerősíti őt betegágyán, * Uram, te megenyhíted minden betegségét.
40:5 Mondtam az Úrnak: Könyörülj rajtam, * gyógyítsd meg az én lelkemet, mert vétkeztem ellened!
40:6 Az én ellenségem gonoszakat mondott nékem: * Mikor hal meg és mikor pusztul már ki a neve?
40:7 Ha bejön, hogy meglátogasson, hiúságokat beszél, és szíve álnokságot gyűjt össze magának;
40:7 kimegy a terekre és megszól.
40:8 Ellenem suttognak minden ellenségeim, * és gonoszakat gondolnak ellenem:
40:9 Átok szállott reá, * elaludt és nem kel föl soha többé.
40:10 Az ember is, kivel békességben voltam, akiben bíztam, ki kenyeremet ette, * ő is csalárdságot művelt ellenem.
40:11 Te pedig, Uram, könyörülj rajtam, * kelts föl engem, és megfizetek nékik!
40:12 Abból ismerem meg, hogy kedvelsz engem, * hogy nem örül az én ellenségem rajtam.
40:13 Ártatlanságomért fölvettél engem, * és megerősítettél színed előtt örökké.
40:14 Áldott Izráel Ura, Istene, * öröktől fogva és örökké, úgy legyen!
