149:1 Énekeljetek az Úrnak új éneket, * az ő dicsérete szóljon a szentek gyülekezetében!
149:2 Vigadjon Izráel abban, ki őt alkotta, * és Sion fiai ujjongjanak Királyukban!
149:3 Dicsérjék az ő nevét éneklő karban, * dobbal és orgonával zengjenek neki;
149:4 Mert kedvét találja az Úr az ő népében, * és az alázatosakat felmagasztalja üdvösségre!
149:5 Ujjongjanak a szentek a dicsőségben, * és vigadozzanak nyugvóhelyükön!
149:6 Az Istennek magasztalása legyen torkukban, * és kétélű kard a kezükben;
149:7 Hogy a pogányokon bosszút álljanak * és megbüntessék a népeket;
149:8 Hogy királyaikat béklyóba verjék, * nemeseiket vasbilincsbe;
149:9 Hogy beteljesítsék rajtuk az ítéletet, mely megíratott, * dicsőség ez az Úr minden szentjének!
