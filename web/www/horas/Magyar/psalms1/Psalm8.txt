8:2 Uram, mi Urunk, * mily csodálatos a te neved az egész földön!
8:2 Mily magasztos a te dicsőséged * minden egek fölött!
8:3 Kisdedek és csecsemők szája által vitted végbe a dicséretet ellenségeid miatt, * hogy elhallgattasd az ellenséget és a káromlót.
8:4 Látom az eget, a te ujjaidnak alkotását, * a holdat és a csillagokat, melyeket te rendeltél.
8:5 Micsoda az ember, hogy megemlékezel róla, * mi az ember fia, hogy őt meglátogatod?
8:6 Csak egy kevéssel tetted őt kicsinyebbé az angyaloknál, dicsőséggel és tisztességgel koronáztad, * és kezed minden művei fölé állítottad.
8:8 Mindeneket lábai alá vetettél, a juhokat és minden házi állatokat, * azonfelül a mezőknek vadjait;
8:9 az égi madarakat és a tenger halait, * melyek bejárják a tenger ösvényeit.
8:10 Uram, mi Urunk, * mily csodálatos a te neved az egész földön!
