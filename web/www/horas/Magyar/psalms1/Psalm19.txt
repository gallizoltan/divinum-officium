19:2 Hallgasson meg téged az Úr a háború napján, * oltalmazzon téged Jákob Istenének neve!
19:3 Küldjön neked segítséget az ő szentélyéből, * és a Sionból védelmezzen téged!
19:4 Emlékezzék meg minden áldozatodról, * és égőáldozatod kedves legyen!
19:5 Cselekedjék veled szíved szerint, * és minden szándékodat teljesítse;
19:6 Hogy örülhessünk a te szabadításodban, és a mi Istenünknek nevében zászlót emeljünk,
19:7 teljesítse az Úr minden kérésedet! * Immár megismertem, hogy megszabadította az Úr az ő Krisztusát,
19:7 meghallgatta őt szent egéből, * jobbja hatalmasan megszabadította.
19:8 Ezek a harci szekerekben, amazok a lovakban, * mi pedig a mi Urunk Istenünk nevében keresünk segítséget.
19:9 Ők meghanyatlottak és elestek, * mi pedig fölkeltünk és kiegyenesedtünk.
19:10 Uram, tartsd meg a királyt, * és hallgass meg minket a napon, melyen segítségül hívunk téged!
