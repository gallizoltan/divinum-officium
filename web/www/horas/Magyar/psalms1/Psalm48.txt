48:2 Halljátok ezt meg minden népek, * figyeljetek mind, akik a földet lakjátok;
48:3 Mindnyájan, alacsony sorsúak és nemesek, * mind együtt, te gazdag és szegény!
48:4 Az én szám bölcsességet beszél, * és a szívem elmélkedése okosságot.
48:5 A fülemet most példabeszédre hajtom, * és feltárom a rejtélyt a zsoltár szavával.
48:6 Miért kell félnem a gonoszság napjain, * mikor nyomorgatóim bűne körülvesz engem;
48:7 Akik erejükben bíznak, * és gazdagságuk nagyságában dicsekednek?
48:8 Pedig az ember nem válthatja meg az embert, * nem adhat érte váltságot az Istennek;
48:9 Mert lelkének váltsága drága, és soha meg nem fizetheti, * hogy örökké éljen és ne lásson halált;
48:11 Mert látja, hogy meghalnak a bölcsek is, együtt a bolonddal és esztelennel;
48:11 és gazdagságukat másokra hagyják, * és a sír lesz az ő házuk örökké;
48:12 Az lesz a hajlékuk nemzedékről nemzedékre, * bár nevükről nevezték az ő földjüket.
48:13 Az ember, midőn tiszteletben van, nem gondol erre, * olyan, mint az esztelen állat, bizony hasonló ahhoz.
48:14 Ez az útjuk azoknak, kik magukban bíznak, * és azok vége, kik saját szavukban gyönyörködnek.
48:15 Miként a juhok, az alvilágra mennek, * a halál legelteti őket;
48:15 És sietve leszállnak a sírba és elenyészik alakjuk, * az alvilág lesz az ő lakásuk.
48:16 Az Isten pedig megszabadítja az én lelkemet, * kivesz engem az alvilág kezéből.
48:17 Ne félj, amikor meggazdagszik az ember, * és megsokasodik az ő házának dicsősége;
48:18 Mert amikor elpusztul, semmit el nem vihet magával, * és nem száll vele alá az ő dicsősége;
48:19 Ha életében áldottnak vélte is magát, * dicsekedett, hogy jól bánt magával;
48:20 de mégis atyáinak nemzetségéhez érkezik, * azok közé, kik soha nem látnak világosságot.
48:21 Az ember, midőn tiszteletben van, nem gondol erre, olyan, mint az esztelen állat, * bizony hasonló ahhoz.
