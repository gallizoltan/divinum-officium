38:2 Mondtam: Vigyázok az én utaimra, * hogy ne vétkezzem a nyelvemmel.
38:2 Zárat teszek a számra, * amíg a bűnös szemben áll énvelem.
38:3 Elnémultam és megalázkodtam, hallgattam megfosztva minden jótól, * de a fájdalom megújult bennem.
38:4 Fölgerjedt az én szívem, * s míg gondolkodtam, tűz gyulladt bennem;
38:5 És megszólalt az én nyelvem: * Jelentsd meg, Uram, nekem én végemet;
38:5 Hogy mennyi légyen még napjaimnak száma, * és tudjam, mily rövid az életem!
38:6 Íme, napjaimat néhány araszra mérted, * és életem előtted mint a semmi.
38:6 Bizony, merő hiábavalóság minden, minden élő ember;
38:7 elmúlik, miként az árnyék. * Hiába zaklatja magát,
38:7 kincsekért fárad és nem tudja, ki gyűjti be azokat.
38:8 És most mire várakozhatnék, Uram? * Tenálad van az én reménységem.
38:9 Minden gonoszságomból ments ki engem, * az oktalannak gyalázatra ne adj át engem!
38:10 Elnémultam és nem nyitom meg számat, * mert te cselekedted mindezt. * Vedd el rólam csapásaidat;
38:12 mert kezed ütései alatt elpusztulok!* Gonoszságáért feddted meg az embert;
38:12 enyészetre adod mint a pókhálót az ő ékeit, * bizony, hiábavalóság minden ember.
38:13 Hallgasd meg imádságomat, Uram, * vedd füledbe könyörgésemet!
38:13 Ne légy süket az én siralmamra, mert jövevény vagyok én előtted, * és zarándok mint minden atyáim!
38:14 Engedd meg nekem, hogy megpihenjek, mielőtt elmegyek, * és nem leszek többé!
