83:2 Mily kedvesek a te hajlékaid, seregeknek Ura! * Kívánkozik és sóvárog az én lelkem az Úr csarnokai után.
83:3 Az én testem és lelkem * ujjong az élő Istenhez!
83:4 Miként a veréb házat talál magának, * s a gerlice is fészket, hová fiait helyezze;
83:4 Én a te oltáraidnál, seregek Ura, * én Királyom és én Istenem.
83:5 Boldogok, akik a te házadban laknak, Uram, * örökkön örökké dicsérhetnek téged.
83:6 Boldog az ember, kinek segítsége tőled vagyon, midőn elhatározza szívében, * hogy fölmegy a könnyek völgyén át a helyre, melyet az Úr rendelt;
83:8 Mert áldást ad onnan a törvényhozó, és mennek erősségről erősségre, * mígnem meglátják Sion hegyén az istenek Istenét.
83:9 Seregek Ura Istene, hallgasd meg imádságomat, * vedd füleidbe, Jákobnak Istene!
83:10 Oltalmazó Istenünk, tekints le, * és nézz Fölkented arcára;
83:11 Mert jobb a te házadban egy nap, * mint másutt ezer!
83:11 Inkább választom, hogy csak küszöbén legyek Istenem házának, * mintsem ott lakjam a bűnösök hajlékában;
83:12 Mert nap és védőpajzs az Úr, az Isten, * kegyelmet és dicsőséget ád az Úr.
83:13 Nem vonja meg javait azoktól, kik ártatlanságban járnak, * seregek Ura, boldog az az ember, ki benned bízik.
