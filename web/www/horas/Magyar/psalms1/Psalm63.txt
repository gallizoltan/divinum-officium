63:2 Hallgasd meg, Isten, az én panaszomnak szavát, * az ellenség félelmétől mentsd meg lelkemet!
63:3 Oltalmazz meg engem a rosszakarók gyülekezetétől, * és a gonosztevők sokaságától;
63:4 kik megélesítették nyelvüket mint a kardot, kibocsátották nyilaikat, a mérgezett szavakat, * hogy lelőjék titkon az ártatlant!
63:6 Lenyilazzák őt hirtelen, semmitől sem félve, * megerősítették magukat a gonosz tervben.
63:6 Megbeszélték, hogy csapdát rejtenek, * így szóltak: Nem látja azt senki.
63:7 Kigondolták a gonosztetteket, végbevitték a kigondolt terveket;
63:7 mélység az ember, és örvény a szíve, de lenyilazza őket az Isten;
63:8 hirtelen éri őket a vereség, * saját nyelvük által lett az ő romlásuk.
63:9 Kik látják őket, a fejüket csóválják, * és retteg minden ember;
63:10 És hirdetik az Isten műveit, * és megértik az ő tetteit.
63:11 Vigad majd az igaz az Úrban és bízik benne, * és dicsekedhetnek mind az egyenes szívűek.
