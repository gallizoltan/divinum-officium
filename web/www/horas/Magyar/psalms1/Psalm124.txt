124:1 Akik az Úrban bíznak, olyanok, mint Sion hegye, * meg nem inog az és mindörökké megmarad.
124:2 Jeruzsálemet hegyek veszik körül, * népét az Úr így veszi körül mostantól fogva és mindörökké;
124:3 Mert nem hagyja az Úr az igazak osztályrésze fölött a bűnösök vessze­jét, * nehogy az igazak is gonoszságra nyújtsák kezüket.
124:4 Tégy jót, Uram, a jókkal, * az egyenes szívűekkel!
124:5 A ferde utakra hajlókat pedig űzze az Úr a gonosztevők közé, * békesség legyen Izráelen!
