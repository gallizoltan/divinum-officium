137:1 Hálát adok neked, Uram, teljes szívemből, * mert meghallgattad az én szómat.
132:2 Az angyalok színe előtt éneklek néked, * leborulok a te szentélyed előtt.
132:3 Hálát adok a te nevednek irgalmasságodért és hűségedért, * mert felmagasztaltad mindenek fölött a te szent nevedet.
137:4 Valamely napon segítségül hívlak, meghallgatsz engem, * és megsokasítod az erőt az én lelkemben.
137:5 Valljanak meg téged, Uram, a föld minden királyai, * midőn szádnak beszédét hallják;
137:6 És énekeljék meg az Úrnak útjait, * hogy nagy az Úr dicsősége;
137:7 Mert fölséges az Úr, és letekint a kicsinyekre, * de a kevélyeket csak távolról nézi.
137:8 Ha szorongatás közepette járok is, te éltetsz engem, és ellenségeim haragja ellen kiterjeszted a kezedet, * és megszabadít a te jobbod.
137:9 Az Úr elvégzi, amit énbennem kezdett. Uram, a te irgalmad örökkévaló, * ne vesd meg kezednek alkotását!
