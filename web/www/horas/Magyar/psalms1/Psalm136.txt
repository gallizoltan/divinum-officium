136:1 Babilon folyóvizei mellett ültünk és sírtunk, * midőn Sionra emlékeztünk.
136:2 Hangszereinket azon a földön * fűzfákra függesztettük;
136:3 Mert akik fogva vittek minket, * énekszót kérdeztek tőlünk;
136:3 és akik meggyötörtek minket, öröméneket követeltek: * Énekeljetek nekünk Sion dalaiból!
136:4 Hogy énekelhetnénk az Úrnak éneket * idegen földön?
136:5 Ha elfeledkezem rólad, Jeruzsálem, * jusson pusztulásra jobb kezem!
136:6 ragadjon ínyemhez a nyelvem, * ha reád nem emlékezem;
136:6 ha nem teszem meg Jeruzsálemet * legfőbb vigasságomnak!
136:7 Ne felejtsd, Uram, Édom fiait, * ne felejtsd Jeruzsálemnek napját;
136:7 mikor azt kiáltozták: Pusztítsátok el, * pusztítsátok el őt alapjáig!
136:8 Babilonnak pusztító leánya, * boldog, aki megfizeti néked, amit nekünk tettél.
136:9 Boldog, aki kisdedeidet megragadja, * és a kősziklához csapja.
