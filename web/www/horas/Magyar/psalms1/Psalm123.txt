123:1 Ha az Úr közöttünk nem lett volna, * vallja meg most Izráel;
123:2 ha az Úr közöttünk nem lett volna * midőn reánk támadtak az emberek;
123:3 talán elnyeltek volna minket elevenen, * midőn az ő haragjuk fölgerjedt ellenünk.
123:5 Talán a víz elnyelt volna minket, megáradt patakon ment által a mi lelkünk, * örvénylő vizeken ment át a mi lelkünk.
123:6 Áldott legyen az Úr, * ki nem engedte, hogy foguknak martaléka legyünk!
123:7 Kiragadtatott a mi lelkünk * mint a madár a vadászok tőréből.
123:7 A tőr elrontatott, * és mi megszabadultunk.
123:8 A mi segítségünk az Úr nevében, * ki a mennyet és a földet alkotá.
