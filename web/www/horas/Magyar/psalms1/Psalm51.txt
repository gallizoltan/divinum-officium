51:3 Mit dicsekedel a gonoszságban, * aki hatalmas vagy a hamisságban?
51:4 Gondolatod a hamisságon jár napestig, * nyelved mint az éles borotva, és álnokságot művelsz.
51:5 Szeretted a gonoszságot inkább, mint a jóságot, és a hazugságot inkább, mint az igazmondást;
51:6 Szeretted a romlás igéit, te álnok nyelv!
51:7 Azért az Isten végleg elpusztít téged, * kigyomlál téged és kiköltöztet a hajlékodból, * kitépi gyökeredet az élők földjéből.
51:8 Látják az igazak és megfélemlednek, * és nevetnek rajta és mondják:
51:9 Íme, az ember, aki nem az Istent választotta segítségül, hanem gazdagságának nagyságában bízott, * és a csalárdságban volt az ereje.
51:10 Én pedig mint a jól termő olajfa az Isten házában, bízom az Isten irgalmasságában * örökké és mindörökkön örökké.
51:11 Hálát adok neked örökké, mert ezt cselekedted, * nevedben reménykedem, mert jó nekem a te szentjeid színe előtt.
