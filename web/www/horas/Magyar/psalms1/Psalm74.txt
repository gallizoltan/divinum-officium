74:2 Hálát adunk neked, ó Isten, hálát adunk és segítségül hívjuk a te nevedet;
74:3 Hirdetjük a te csodáidat. * Ha majd megszabom az időt, * én igaz ítéletet tartok.
74:4 Megolvad a föld és mind, akik azon laknak, * és megerősítem annak oszlopait.
74:5 Szólok a kérkedőknek: Ne kérkedjetek! * És a vétkezőknek: Fejeteket ne hordjátok fennen!
74:6 Ne hordjátok fejeteket fennen, * és ne szóljatok vakmerően az Isten ellen;
74:7 Mert nem napkeletről, sem napnyugatról, * sem a pusztaságokból érkezik a győzelem, * hanem az Isten a bíró;
74:8 Ezt megalázza és amazt felmagasztalja! * Bizony az Úr kezében a pohár, * telve borba vegyített bódító itallal;
74:9 És kitölti belőle mindegyik kelyhébe, és a seprőjéig ki kell inniuk, * megissza azt a földnek minden bűnöse.
74:10 Én pedig ezt örökké hirdetem, * énekelek Jákob Istenének;
74:11 És a bűnösöknek szarvát letöröm, * és felmagasztaltatik az igaznak feje.
