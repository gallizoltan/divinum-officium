140:1 Uram, tehozzád kiáltok, siess hozzám, * figyelmezzél az én szómra, mikor kiáltok!
140:2 Szálljon fel az én imádságom miként a tömjénfüst a te színed elé, * s kezeimnek fölemelése legyen előtted esteli áldozat!
140:3 Zárd be, Uram, az én számat, * és tégy őrizetet ajkamnak ajtajához!
140:4 Ne engedd szívemet gonosz szavakra hajlani, * s mentségeket keresni bűneimre;
140:4 Mint azok az emberek, akik gonoszságot tesznek, * ne legyen részem az ő gyönyörűséges étkeikben!
140:5 Feddjen meg engem irgalmasságában az igaz és fenyítsen meg engem, a bűnösök olaja pedig ne illatozzék fejemen, * gonoszságaik ellen imádkozom!
140:6 Vezéreik a kősziklához vettetnek, * akkor meghallják szavam erejét.
140:7 Mint a földből kiszántott és széthasított rögök, * úgy hulljanak a pokol torkába csontjaik!
140:8 Rajta, ó Uram, terajtad az én szemeim, * hozzád menekülök, ne oltsd ki az én lelkemet!
140:9 Őrizz meg engem a tőrtől, melyet nekem állítottak, * a gonosztevőknek botrányköveitől!
140:10 Saját hálójukba esnek a bűnösök, * én pedig egymagamban átmegyek.
