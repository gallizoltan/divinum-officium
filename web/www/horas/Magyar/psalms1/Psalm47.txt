47:2 Nagy az Úr és igen dicséretes * a mi Istenünknek városában.
47:3 Az ő szent hegye, ékességes dombja, * mind az egész földnek öröme. * Sion hegye északra néző orma, * a nagy Király városa.
47:4 Az Isten annak házaiban ismeretes, * az Isten lett az ő menedéke;
47:5 Mert íme, a föld királyai összejöttek, * egybegyűltek ellene;
47:6 De midőn meglátták, elcsodálkoztak, * megháborodtak és szétfutottak.
47:7 A reszketés fogta el őket, * és fájdalmak mint a vajúdónak kínjai, * miként a heves szélvészben * összetöröd a Tarszisz hajóit.
47:9 Miként hallottuk, látja most szemünk a seregek Urának városában, a mi Istenünknek városában, * Isten alapította azt mindörökké.
47:10 Befogadtuk, Isten, irgalmasságodat * templomodnak bensejében.
47:11 A te neved, ó Isten, és dicséreted kiárad a földnek végső határáig, * igazsággal teljes a te jobbod.
47:12 Vigadjon Sion hegye, és örvendezzenek Júda leányai, * a te ítéleteid miatt, Uram!
47:13 Járjátok be Siont és kerüljétek meg falait, * számláljátok meg annak tornyait!
47:14 Vegyétek szívetekbe várait, fussátok végig házait, * hogy hirdessétek a jövendő nemzedéknek;
47:15 Mert itt az Isten, a mi Istenünk, itt lakik örökkön örökké, * ő vezet minket mindörökké!
