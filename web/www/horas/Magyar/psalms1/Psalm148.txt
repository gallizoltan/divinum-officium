148:1 Dicsérjétek az Urat a mennyekben, * dicsérjétek őt a magasságban!
148:2 Dicsérjétek őt, minden angyalai, * dicsérjétek őt, minden seregei!
148:3 Dicsérjék őt a nap és a hold, * dicsérjék őt mind a fénylő csillagok!
148:4 Dicsérjék őt az egeknek egei * és minden vizek, melyek az egek fölött vannak!
148:5 Dicsérjék az Úrnak nevét, * mert ő parancsolt és lettek!
148:6 Elrendelte őket örökké és minden időkre, * parancsot adott, mely el nem múlik.
148:7 Dicsérjétek az Urat a földön * ti, sárkányok és minden mélységek;
148:8 Tűz és jégeső, hó és ködök, * forgószelek, kik az ő igéjét cselekszitek;
148:9 Hegyek és minden halmok, * gyümölcsfák és minden cédrusok;
148:10 Ti vadak és szelíd állatok, * kígyók és tollas madarak;
148:11 Földi királyok és minden népek, * főemberek és minden bírái a földnek;
148:12 Ifjak és szüzek, * vének és gyermekek! * Dicsérjétek az Úr nevét, * mert egyedül csak az ő neve magasztos!
148:13 Dicsősége kiárad az égre és a földre, * és felmagasztalta az ő népének fejét.
148:14 Dicsérő ének ez minden szentjének, * a népnek, mely hozzá tartozik.
