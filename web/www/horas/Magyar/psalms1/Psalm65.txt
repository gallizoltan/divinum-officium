65:1 Ujjongjatok az Istennek, minden földek, zsoltárt zengjetek az ő felséges nevének, * adjátok meg a dicséretet dicsőségének!
65:3 Mondjátok az Istennek: Mily félelmetesek a te műveid, Uram, * a te erődnek nagyságáért meghódolnak neked minden ellenségeid!
65:4 Az egész föld imádjon téged és énekeljen neked, * dicséretet zengjen a te nevednek!
65:5 Jöjjetek és lássátok az Isten műveit, * félelmetes, amit az emberek között végbevitt!
65:6 A tengert szárazfölddé változtatta, s a folyóvizen száraz lábbal mentek által, * ott vigadoztunk őbenne;
65:7 Ki uralkodik hatalmával örökké, és szemei a nemzetekre néznek, * hogy fel ne fuvalkodjanak a lázadók.
65:8 Áldjátok, nemzetek, a mi Istenünket, * és hallassátok dicséretének szavát;
65:9 Ki lelkemet az életbe helyezte, * és nem engedte tántorodásra az én lábamat;
65:10 Mert próbára tettél minket, Isten, * tűzzel próbáltál meg mint az ezüstöt, ha megtisztítják!
65:11 Tőrbe vittél minket, nyomorúságot raktál a hátunkra, * embereket ültettél fejünkre.
65:12 Általmentünk a tűzön és vízen, * és kivezettél minket az enyhületre.
65:13 Belépek a te házadba áldozatokkal, * megadom néked fogadásaimat;
65:14 Melyeket az én ajkaim ígértek, * s melyről szólt az én szám, mikor nyomorúságban voltam.
65:15 Égőáldozatot adok neked a legjavából és állatáldozatot illatszerekkel, * ökröt és tulkot ajánlok fel néked.
65:16 Jöjjetek és halljátok és megjelentem, mind, akik félitek az Istent, * mennyi nagy dolgot cselekedett az én lelkemmel.
65:17 Hozzá kiáltottam a számmal, * és máris nyelvemen volt az ő dicsérete.
65:18 Hamisságra ha tekintettem volna a szívemben, * meg nem hallgatott volna az Úr;
65:19 De bizony meghallgatott az Isten, * és könyörgésemnek szavára figyelmezett.
65:20 Áldott az Isten, ki nem vetette meg az én könyörgésemet, * és irgalmasságát nem vonta meg tőlem.
