(Izajás éneke * Iz 12:1-7)
12:1 Hálát adok néked, Uram, mert haragudtál ugyan reám, * de megfordult a te haragod, és megvigasztaltál engem.
12:2 Íme, az Isten az én szabadítóm, * bizodalommal cselekszem és nem félek;
12:3 Mert az Úrban van az én erősségem és dicsőségem, * és üdvösségemmé lett nékem.
12:4 Örömmel meríttek majd vizet * az Üdvözítő forrásaiból;
12:4 És így szóltok ama napon: Adjatok hálát az Úrnak, * és hívjátok segítségül az ő nevét!
12:5 Nyilatkoztassátok ki a népek között az ő véghezvitt terveit, * megemlékezzetek arról, hogy fölséges az ő neve!
12:6 Énekeljetek az Úrnak, mert nagy dolgokat művelt, * hirdessétek ezt az egész földön!
12:7 Ujjongj és dicsérd őt, Sion lakossága, * mert nagy teközötted Izráel szentje!
