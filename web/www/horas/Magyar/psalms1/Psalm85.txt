85:1 Hajtsd hozzám, Uram, füledet és hallgass meg engem, * mert nyomorult vagyok és szegény!
85:2 Őrizd meg életemet, mert a te szented vagyok, * szabadítsd meg szolgádat, én Istenem, mert benned bízik!
85:3 Könyörülj rajtam, Uram, * mert egész nap hozzád kiáltok! * Vidámítsd meg a te szolgádat, * mert hozzád emelem az én lelkemet Uram;
85:5 Mert te, Uram, szelíd vagy és kegyelmes, * sokirgalmú mindazokhoz, kik téged hívnak!
85:6 Hallják meg füleid imádságomat, Uram, * figyelmezz az én könyörgésem szavára!
85:7 Szorongatásom napján hozzád kiáltok, * mert meghallgatsz engem.
85:8 Nincs az istenek közt hozzád hasonló, Uram, * és műveidhez semmi sem fogható.
85:9 Minden nemzetek, melyeket alkottál, eljőnek és imádnak téged, Uram, * és dicsőítik a te nevedet;
85:10 Mert nagy vagy te és csodákat művelsz, * egyedül te vagy az Isten.
85:11 Vezess engem, Uram, a te utadra, hogy igazságodban járjak, * szívemet tedd egyszerűvé, hogy félje a te nevedet!
85:12 Hálát adok neked, Uram, én Istenem, teljes szívemből, * és dicsőítem a te nevedet örökké;
85:13 Mert nagy a te irgalmasságod énrajtam, * és kimentetted lelkemet az alvilág mélyéből.
85:14 Ó Isten, a kevélyek föltámadtak ellenem, életemre tör a hatalmaskodók serege, * nem tartanak szemük előtt téged;
85:15 De te, Uram, könyörülő és irgalmas Isten vagy, * hosszantűrő, nagyirgalmú és igaz.
85:16 Tekints reám és könyörülj rajtam, add a te erődet szolgádnak, * szabadítsd meg szolgálód fiát!
85:17 Add jelét rajtam a te jóságodnak, hogy lássák gyűlölőim és megszégyenüljenek, * mert te, Uram, segítesz és megvigasztalsz engem!
