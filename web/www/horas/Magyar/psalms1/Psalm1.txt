1:1 Boldog ember az, ki nem járt az istentelenek tanácsa szerint, sem a bűnösök útjára nem állt, * sem a káromlóknak székébe nem ült;
1:2 Hanem az Úr törvényében van teljes akarattal, * és az ő törvényén elmélkedik éjjel és nappal;
1:3 És lészen mint a fa, mely folyóvíz mellé plántáltatott, * megadja gyümölcsét a maga idejében.
1:3 Levele el nem hull, * és szerencsével jár mind, amit cselekszik.
1:4 Nem így a gonoszok, nem így, * hanem mint a pelyva, melyet elhány a szél a föld színéről.
1:5 Azért meg nem állhatnak az istentelenek az ítéletben, * sem a bűnösök az igazak gyülekezetében;
1:6 Mert ismeri az Úr az igazak útját * és az istentelenek útja elvész.
