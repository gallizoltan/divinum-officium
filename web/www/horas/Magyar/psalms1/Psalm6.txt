6:2 Uram, ne büntess engem haragodban, * ne sújts engem felindulásodban!
6:3 Könyörülj rajtam, Uram, mert erőtlen vagyok, * gyógyíts meg, Uram, mert megháborodtak csontjaim;
6:4 És igen megrendült az én lelkem! * Te pedig, Uram, meddig vagy még távol?
6:5 Térj hozzám, Uram és mentsd ki lelkemet, * szabadíts meg engem irgalmasságodért;
6:6 Mert nincs, aki a holtak közt megemlékeznék rólad, * a sírban pedig ki ad néked hálát!
6:7 Elfáradtam sóhajtozásomban, könnyekkel áztatom minden éjjel ágyamat, * könnyhullatással öntözöm ágyamat.
6:8 Elhomályosodtak a búsulástól szemeim, * megaggottam ellenségem között.
6:9 Távozzatok tőlem mindnyájan, kik gonoszságot cselekesztek, * mert meghallgatta az Úr az én sírásom szavát!
6:10 Meghallgatta az Úr könyörgésemet, * az Úr elfogadta imádságomat.
6:11 Piruljanak ellenségeim és zavarodjanak meg mindnyájan, * hátráljanak és szégyenüljenek meg hirtelen!
