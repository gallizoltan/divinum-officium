(Zakariás éneke * Lk 1:68-79)
1:68 Áldott az Úr, Izráelnek Istene, * mert meglátogatta és megváltotta az ő népét;
1:69 És fölemelte nekünk az üdvösség erejét * Dávidnak, az ő szolgájának házában;
1:70 Miképpen megmondotta szentjeinek ajka által, * prófétái által, kik kezdettől fogva voltak;
1:71 Hogy szabadulást ad a mi ellenségeinktől, * és mindazok kezéből, kik gyűlölnek minket;
1:72 Hogy irgalmasságot cselekszik atyáinkkal, * és megemlékezik szent szövetségéről;
1:73 Az esküvésről, amellyel megesküdött atyánknak, Ábrahámnak, * hogy megadja nékünk;
1:74 Hogy megszabadulván az ellenség kezéből * félelem nélkül szolgáljunk néki;
1:75 Szentségben és igazságban az ő színe előtt * életünknek minden napján;
1:76 És te, gyermek, a Magasságbelinek prófétája leszel, * mert az Úr orcája előtt mégy elkészíteni az ő utait;
1:77 Hogy az üdvösség ismeretét megadjad az ő népének * bűneiknek bocsánatára.
1:78 A mi Istenünk irgalmának mélységei által, * mivel meglátogatott minket a magasságból támadó;
1:79 Hogy megvilágosítsa azokat, kik a sötétségben és a halál árnyékában ülnek, * és lépteinket a békességnek útjára igazítsa.
