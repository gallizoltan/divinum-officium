57:2 Vajon igazságot szóltok-e valóban, ti hatalmasok, * igazul ítélitek-e az emberek fiait?
57:3 Bizony szívetekben hamisságot forgattok, * erőszakot művelnek kezeitek szerte a földön.
57:4 Elidegenedtek a bűnösök születésük óta, * tévelyegnek már az anyaméhtől fogva a hamisan beszélők.
57:5 Dühösségük hasonló a kígyó mérgéhez, * mint a süket áspisé, mely elzárja fülét;
57:6 mely nem hallja a bűvölők szavát, * a bölcsen bűvölő varázsoló hangját.
57:7 Isten, törd ki szájukban az ő fogukat, * törd össze az oroszlán éles fogait!
57:8 Folyjanak szét mint az elömlő víz, * és száradjanak meg mint az eltaposott füvek;
57:9 Miként a viasz, mely szétolvadva elmúlik, * mint az asszony elvetélt magzata, mely nem látja meg a napot;
57:10 Mielőtt töviseitek bokorrá lennének, * haragjában elevenen elnyeli őket.
57:11 És vigadozik az igaz, mikor látja a bosszulást, * és a bűnösnek vérében mossa lábait;
57:12 És mondja az ember: Bizony csak az igaz hoz gyümölcsöt, * bizony van ítélő Isten a földön.
