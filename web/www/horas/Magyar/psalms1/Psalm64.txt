64:2 Téged illet, Isten, a dicséret Sionban, * és neked teljesítik a fogadalmakat Jeruzsálemben.
64:3 Te meghallgatod az imádságot, * minden test hozzád mégyen.
64:4 A mi gonoszságaink elhatalmasodtak rajtunk, * de te megkegyelmezel bűneinknek.
64:5 Boldog, akit kiválasztottál és magadhoz fogadtál, * a te csarnokaidban lakik.
64:5 Betöltesz házad javaival * és templomodnak szentségével.
64:6 Igazságodban csodálatos módon meghallgatsz minket, üdvösségadó Istenünk, * te, reménysége a föld minden határának és a messzi tengereknek;
64:7 Ki hatalmaddal hegyeket alkottál * felövezvén magadat erősséggel, * ki lecsöndesíted a tenger áradását, az ő habjai zúgását, * a népek háborgását.
64:8 Megrettennek a te jeleidtől, kik e széles földön laknak, * és megörvendezteted napkeletet és napnyugatot.
64:10 Meglátogattad a földet és megrészegítetted, * sokszorosan meggazdagítottad.
64:10 Isten folyója telve vizekkel, eleséget készítesz mindeneknek, * így rendezted el a földet.
64:11 Barázdáiba vizet vezetsz és rögeit elsimítod, * záporesőkkel meglágyítod azt és megáldod a sarjadó vetést.
64:12 Kegyességeddel megkoronázod az esztendőt, * és lábad nyomában bőség fakad.
64:13 Rétek virulnak a sivatagban, * és vigasságba öltöznek a dombok.
64:14 Megtelnek a mezők juhokkal, a völgyek bővelkednek gabonával, * ujjonganak és himnuszt énekelnek mindenek.
