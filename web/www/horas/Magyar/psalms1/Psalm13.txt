13:1 Mondá az esztelen az ő szívében: Nincsen Isten.
13:1 Megromlottak és utálatosságokat műveltek, * nincsen, aki jót cselekedjék.
13:2 Letekint az Úr a mennyből az emberek fiaira, * hogy lássa, van-e közöttük értelmes és Istent kereső.
13:3 Mindnyájan elhajlottak, mind együtt megromlottak, * nincsen, aki jót cselekedjék, egyetlen egy sem.
13:3 Nyitott sír az ő torkuk, nyelvükkel ármánykodnak, * áspisok mérge az ő ajkuk alatt.
13:3 Szájuk telve van keserűséggel és átokkal, * gyors az ő lábuk a vérontásra.
13:3 Romlás és szerencsétlenség az ő útjukon, a békesség útját nem ismerik, * nincs az Isten félelme szemük előtt.
13:4 Hát nincsen értelem bennük, kik gonoszságot tesznek, * kik felfalják népemet mint a kenyeret?
13:5 Az Urat segítségül nem hívták, de rettegnek majd félelemmel, * mert az Úr az igaz nemzetséggel vagyon.
13:6 Ti megcsúfoltátok a szegénynek szándékát, * de az Úr az ő reménysége.
13:7 Ki hoz Sionból Izráelnek szabadulást? Midőn az Úr megfordítja népének fogságát, * örvendezik majd Jákob és vigad Izráel.
