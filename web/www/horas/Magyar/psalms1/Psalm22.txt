22:1 Az Úr az én pásztorom, nincsen hiányom semmiben, * zöldellő réteken ád helyet nékem.
22:2 Csöndes folyóvizek mellett nevelt föl engem, * felüdítette az én lelkemet.
22:3 Az igazság ösvényein vezetett engem * az ő nevéért.
22:4 Ha a halál völgyében járok is, nem félek a rossztól, * mert te ott vagy velem.
22:4 A te vessződ és pásztorbotod * megvigasztal engem.
22:5 Asztalt terítesz nekem, * hogy szorongatóimat megszégyenítsed.
22:5 Megkented olajjal fejemet, * színültig töltöd kelyhemet;
22:6 És a te irgalmasságod kísér engem * életemnek minden napján;
22:6 Hogy az Úr házában lakjam * időtlen időkig.
