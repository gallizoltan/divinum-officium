25:1 Ítélj meg engem, Uram, mert ártatlanságban járok, * s az Úrban bízván meg nem gyöngülök!
25:2 Vizsgálj meg, Uram, és tégy próbára engem, * próbáld meg tűzzel veséimet és szívemet;
25:3 Mert irgalmasságodat szemem előtt tartom, * és a te igazságodban járok!
25:4 Nem ültem együtt a hivalkodó emberekkel, * és nem lépek be az álnokul cselekvők közé.
25:5 Gyűlöltem a gonosztevők gyülekezetét, * és az istentelenek közé nem ülök.
25:6 Ártatlanok között mosom kezeimet, * és körülveszem, Uram, a te oltárodat;
25:7 Hogy hallassam a dicséret szózatát, * és hirdessem minden csodatetteidet.
25:8 Uram, szeretem a te házad ékességét, * és dicsőségednek lakóhelyét.
25:9 Ne veszítsd el a gonoszokkal lelkemet, * a vérszomjas emberekkel életemet;
25:10 Kiknek kezéhez gonoszság tapad, * jobbjuk telve van megvesztegetéssel!
25:11 Én pedig az én ártatlanságomban járok. * Válts meg engem és irgalmazz nékem!
25:12 Az egyenes úton áll az én lábam, * a gyülekezetekben áldalak téged, Uram.
