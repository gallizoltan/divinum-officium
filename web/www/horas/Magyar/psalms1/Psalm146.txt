146:1 Dicsérjétek az Urat, mert jó őt zengeni, * a mi Istenünknek gyönyörű és ékes dicsérete légyen!
146:2 Fölépíti az Úr újra Jeruzsálemet, * és a szétszórt Izráelt egybegyűjti.
146:3 Meggyógyítja azokat, kik megtört szívűek, * és bekötözi az ő sebeiket.
146:4 Ő mondja meg a csillagok számát, * és ő hívja mindenikét nevén.
146:5 Nagy a mi Urunk és nagy az ő ereje, * és bölcsességének nincsen határa.
146:6 Az Úr fölkarolja a megalázott embert, * de porig alázza mind a bűnöst.
146:7 Énekeljetek az Úrnak hálaadással, * és dicséretet mondjatok a mi Istenünknek citera szavával;
146:8 Ki beborítja az eget felhőkkel, * és a földnek esőt készít;
146:8 Ki a hegyeken szénát teremt, * és gyógyító füvet az embernek javára;
146:9 Ki állatainknak táplálékot juttat, * s még a hollófiaknak is, ha felsírnak hozzá!
146:10 Nem a lovak erősségében van az ő kedve, * sem a férfi erejében az ő tetszése.
146:11 Inkább azokban gyönyörködik az Úr, kik őt félik, * azokban, kik az ő irgalmasságában bíznak.
