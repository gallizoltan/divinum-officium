129:1 A mélységekből kiáltok hozzád, ó Uram, * Uram, hallgasd meg az én szómat!
129:2 Legyen a te füled figyelmes * az én könyörgésemnek szavára!
129:3 Ha a gonoszságokat számon tartod, Uram, * Uram, ki áll meg akkor teelőtted?
129:4 De nálad kegyelem vagyon, * és a te törvényed miatt reménykedem benned, Uram.
129:5 Reménykedik az én lelkem az ő igéjében, * az én lelkem az Úrra várakozik.
129:6 Miként virrasztó a hajnal jöttére * várakozzék az Úrra Izráel;
129:7 Mert az Úrnál az irgalmasság, * és bőséges őnála a szabadítás;
129:8 És ő szabadítja meg Izráelt * mind az ő gonoszságaiból!
