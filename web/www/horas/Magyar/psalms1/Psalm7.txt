7:2 Uram, én Istenem, tebenned bízom, * ments meg üldözőimtől és szabadíts meg engem;
7:3 Nehogy elragadják mint az oroszlán, az én életemet, * és szétszaggassanak, mert nincsen, aki megmentsen!
7:4 Uram, én Istenem, ha úgy cselekedtem, * ha gonoszság vagyon a kezeimben;
7:5 ha visszafizettem volna a rosszat, amit nekem tettek, * ha megraboltam ellenségemet és kifosztva hagytam el;
7:6 akkor üldözzön az ellenség és fogjon el engem, tapossa meg a földön életemet, * és dicsőségemet porrá tegye!
7:7 Kelj fel, Uram, haragodban, * kelj fel ellenségeim dühössége ellen;
7:7 és kelj fel, én Istenem, * arra az ítéletre, melyet Te rendeltél!
7:8 Vegyen körül téged a népek gyülekezete, foglald el fölöttünk trónodat! * Az Úr ítéli a népeket.
7:9 Ítélj meg engem, Uram, igazságom szerint, * és tégy velem ártatlanságom szerint!
7:10 Szűnjék meg a bűnösök gonoszsága, és erősítsd meg az igazat, * szívek és vesék vizsgálója, igazságos Isten!
7:11 Az én segítségem az Úrnál vagyon, * ki megszabadítja az egyenesszívűeket.
7:12 Az Isten igaz bíró, erős és hosszan tűrő. * Vajon örökké tart-e a haragja?
7:13 Ha meg nem tértek, fegyverét kivonja, * kézíját megfeszíti és reátok emeli.
7:14 abba helyezi a halál hordozóit, * égető nyilakat készített.
7:15 Íme, aki jogtalanságot vajúdik, * bajt fogant és álnokságot szül.
7:16 Vermet nyitott és kiásta azt, * beleesett a csapdába, melyet ő maga készített.
7:17 Visszafordul a rontás az ő fejére, * elborítja őt önnön gonoszsága.
7:18 Én pedig hálát adok az Úrnak igazságáért * és éneklek a Fölséges Úr nevének.
