12:1 Uram, meddig felejtesz el engem ily nagyon, * meddig fordítod el orcádat tőlem?
12:2 Meddig kell még gondok közt lenni lelkemben, * fájdalmat hordozni szívemben naponként?
12:3 Meddig hatalmaskodik fölöttem az én ellenségem? * Tekints reám és hallgass meg engem, én Uram Istenem!
12:4 Világosítsd meg szemeimet, nehogy egyszer elaludjam a halálban, * ne mondhassa az én ellenségem: Hatalmat vettem rajta!
12:5 Akik szorongatnak engem, örvendeznek, ha meginognék, * de én irgalmasságodban bízom.
12:6 Örvendezik szívem a te szabadításodban, éneklek az Úrnak, aki jókat adott nékem, * zsoltárt mondok a fölséges Úr nevének.
