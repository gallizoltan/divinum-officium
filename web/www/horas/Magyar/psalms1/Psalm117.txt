117:1 Hálát adjatok az Úrnak, mert jó, * mert az ő irgalmassága örökkévaló!
117:2 Mondja most Izráel, mert jó, * mert az ő irgalmassága örökkévaló!
117:3 Mondja most Áronnak háza, * mert az ő irgalmassága örökkévaló!
117:4 Mondják most, akik az Urat félik, * mert az ő irgalmassága örökkévaló!
117:5 A szorongatásban segítségül hívtam az Urat, * meghallgatott engem az Úr és tágasságra vezetett.
117:6 Velem az Úr, azért nem félek. * Mit árthatna nékem az ember?
117:7 Velem az Úr, az én segítőm, * és én lenézek ellenségeimre.
117:8 Jobb az Úrban bizalmat tartani, * mint az emberben bizakodni.
117:9 Jobb az Úrban bizalmat tartani, * mint a fejedelmekben bizakodni.
117:10 Minden pogány népek megkörnyékeztek engem, * de az Úr nevében elvesztém őket.
117:11 Körülvévén körülvettek engem, * de az Úr nevében elvesztém őket.
117:12 Körülvettek mint a méhek, és fölgerjedtek mint a tűz a tövisben, * de az Úr nevében elvesztém őket.
117:13 Reám rohanván eltaszítottak engem, hogy elessem * de az Úr megtartott engem.
117:14 Az Úrban van az én erősségem és dicsőségem, * és üdvösségemmé lett nekem.
117:15 A vigasságnak és üdvösségnek szava * az igazaknak sátraiban:
117:16 Az Úr jobbja erőt cselekedett, az Úr jobbja felmagasztalt engem, * az Úr jobbja erőt cselekedett.
117:17 Nem halok meg, hanem élek, * és hirdetem az Úr cselekedeteit.
117:18 Csapásaival igen megfenyített engem az Úr, * de a halálnak nem adott át engem.
117:19 Nyissátok meg nekem az igazság kapuit, bemenvén azokon hálát adok az Úrnak, * ez az Úr kapuja, az igazak mennek be rajta!
117:21 Hálát adok néked, mert meghallgattál engem, * és üdvösségemmé lettél.
117:22 A kő, melyet megvetettek az építők, * az lett a szegletnek fejévé.
117:23 Az Úrnak műve ez, * és csodálatos a mi szemeink előtt.
117:24 Ez az a nap, melyet az Úr szerzett nekünk, * örvendezzünk és vigadjunk rajta!
117:25 Ó Uram, adj nekem segítséget, ó Uram, adjál jó szerencsét, * áldott, aki jön az Úr nevében!
117:26 Áldást mondunk rátok az Úr házából, * az Isten az Úr és megvilágosított minket.
117:27 Tartsatok ünnepet lombos ágakkal * föl, az oltárnak magaslatáig!
117:28 Én Istenem vagy te, és hálát adok néked, * én Istenem vagy te, és magasztallak téged.
117:28 Hálát adok néked, mert meghallgattál engem, * és üdvösségemmé lettél.
117:29 Hálát adjatok az Úrnak, mert jó, * mert az ő irgalmassága örökkévaló!
