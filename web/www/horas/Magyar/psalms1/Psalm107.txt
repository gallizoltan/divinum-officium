107:2 Kész az én szívem, Isten, kész az én szívem, * éneklek és zsoltárt zengek.
107:3 Serkenj fel, dicsőségem, serkenj fel, pszaltérium és citera, * fölserkenek jókor reggel!
107:4 Hálát adok neked, Uram, a népek között, * és zsoltárt zengek neked a pogányok között;
107:5 Mert felmagasztaltatott az égig a te irgalmasságod, * és a felhőkig a te igazságod.
107:6 Magasztaltassál, ó Isten, az egek fölé, * és legyen a te dicsőséged az egész földön, hogy megszabaduljanak a te kedveltjeid;
107:7 Üdvözíts a te jobboddal és hallgass meg engem! Szólott az Isten az ő szent helyén:
107:8 Győzelmi örömben fölosztom Szíkemet, * és kimérem Szukkot völgyét.
107:9 Enyém Gálaád és enyém Manasszesz, és Efraim a fejemnek sisakja;
107:10 Júda az én királyi jogarom. Moáb a tál, melyben mosakszom;
107:10 Édomra vetem sarumat, * és Filiszteán diadalmaskodom.
107:11 Ki visz el engem az erős városba, * ki visz el engem Édomig?
107:12 nemde te, Isten, ki elvetettél minket, * és nem vonulsz ki a mi seregeinkkel?
107:13 Adj segítséget nekünk a szorongatásban, * mert hiábavaló az ember segítsége!
107:14 Az Istenben győzelmet szerzünk, * ő semmivé teszi a mi ellenségeinket.
