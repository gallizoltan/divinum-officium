46:2 Minden népek vígan tapsoljatok, * örvendezzetek az Istennek ujjongó szóval;
46:3 Mert az Úr fölséges, rettenetes, * nagy király az egész földön!
46:4 Alánk vetette a népeket, * és a nemzeteket lábaink alá.
46:5 Kiválasztotta nekünk a mi örökrészünket, * dicsőséges földjét Jákobnak, akit szeretett.
46:6 Fölment az Isten örvendezéssel, * fölment az Úr harsonaszóval.
46:7 Zengjetek a mi Istenünknek, zengjetek, * zengjetek a mi Királyunknak, zengjetek;
46:8 Mert az egész földnek királya az Isten, * zsoltározzatok bölcsességgel!
46:9 Országol az Úr a népek fölött, * ül az Isten az ő szent trónusán.
46:10 A népek fejedelmei egybegyűltek * Ábrahám Istenének népével, * mert a földnek minden hatalmassága az Istené, * ki fölmagasztaltatott mindenek fölött.
