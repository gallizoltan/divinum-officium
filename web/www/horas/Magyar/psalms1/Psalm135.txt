135:1 Hálát adjatok az Úrnak, mert jó, * mert az ő irgalmassága örökkévaló!
135:2 Hálát adjatok az istenek Istenének, * mert az ő irgalmassága örökkévaló!
135:3 Hálát adjatok az urak Urának, * mert az ő irgalmassága örökkévaló;
135:4 Mert csak ő cselekszik nagy csodákat, * mert az ő irgalmassága örökkévaló;
135:5 Ki teremtette az egeket az ő bölcsessége által, * mert az ő irgalmassága örökkévaló;
135:6 Ki megerősítette a földet a vizek felett, * mert az ő irgalmassága örökkévaló;
135:7 Ki teremtette a nagy világítókat, * mert az ő irgalmassága örökkévaló;
135:8 A napot, hogy nappal uralkodjék, * mert az ő irgalmassága örökkévaló;
135:9 A holdat és a csillagokat, hogy uralkodjanak éjszaka, * mert az ő irgalmassága örökkévaló;
135:10 Ki megveré Egyiptomot elsőszülötteiben, * mert az ő irgalmassága örökkévaló;
135:11 És kihozá Izráelt őközülük, * mert az ő irgalmassága örökkévaló;
135:12 Hatalmas kézzel és kinyújtott karral, * mert az ő irgalmassága örökkévaló;
135:13 Ki a Vörös tengert kétfelé választotta, * mert az ő irgalmassága örökkévaló;
135:14 És átvezette Izráelt annak közepén, * mert az ő irgalmassága örökkévaló;
135:15 És elveszté a Fáraót és minden haderejét a Vörös tengerbe, * mert az ő irgalmassága örökkévaló;
135:16 Ki átvezette népét a pusztán, * mert az ő irgalmassága örökkévaló;
135:17 Ki megverte a nagy királyokat, * mert az ő irgalmassága örökkévaló;
135:18 És megölte az erős királyokat, * mert az ő irgalmassága örökkévaló;
135:19 Sehont, az amorreusok királyát, * mert az ő irgalmassága örökkévaló;
135:20 És Ogot is, Básán királyát, * mert az ő irgalmassága örökkévaló;
135:21 És adá azok földjét örökségül, * mert az ő irgalmassága örökkévaló;
135:22 Örökségül Izráelnek, az ő szolgájának, * mert az ő irgalmassága örökkévaló;
135:23 Mert a mi megalázottságunkban megemlékezett rólunk, * mert az ő irgalmassága örökkévaló;
135:24 És megszabadított minket ellenségeinktől, * mert az ő irgalmassága örökkévaló;
135:25 Ki eledelt ád minden testnek, * mert az ő irgalmassága örökkévaló!
135:26 Hálát adjatok az ég Istenének, * mert az ő irgalmassága örökkévaló!
135:26 Hálát adjatok az urak Urának, * mert az ő irgalmassága örökkévaló!
