35:2 Beszél a gonoszság a bűnöshöz szívében, * nincs istenfélelem az ő szemei előtt.
35:3 Csak áltatja önmagát, * hogy nem látja az Úr az ő gonoszságát, sem nem gyűlöli.
35:4 Szájának minden szava hamisság és álnokság, * nem akar érteni, hogy ne kelljen jót tennie.
35:5 Gonoszságot tervez fekvőhelyén, * megáll minden ferde úton, s nem gyűlöli a rosszat.
35:6 Uram, a te irgalmasságod a mennyben, * és hűséged felér a felhőkig.
35:7 A te igazságod mint az Isten hegyei, * a te ítéleted mérhetetlen mélység;
35:7 Az embert és az állatot te tartod meg, Uram. * Mily drága a te irgalmasságod, Istenem!
35:8 Az emberek fiai pedig a te szárnyad árnyékában keresnek mene­dé­ket.
35:9 Jóllaknak a te házad bőségével, * és gyönyörűséged patakjából itatod őket;
35:10 Mert nálad van az élet forrása, * és a te világosságodban látjuk meg a világosságot.
35:11 Terjeszd ki irgalmasságodat a téged ismerőkre, * és igazságodat azokra, kik igaz szívűek!
35:12 Ne taposson el a kevélység lába engem, * és ne rendítsen meg a bűnös keze!
35:13 Elhullanak már a gonosztevők, * kiűzetnek és fel nem állhatnak.
