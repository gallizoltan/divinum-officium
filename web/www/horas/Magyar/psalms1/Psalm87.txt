87:2 Uram, én szabadulásom Istene, * kiáltok nappal és éjjel teelőtted.
87:3 Jusson színed elé az én imádságom, * hajtsd oda füledet az én könyörgésemre;
87:4 Mert megtelt bajokkal az én lelkem, * és életem az alvilághoz közeledett!
87:5 A sírba szállók közé számláltattam, * olyan lettem, mint a segítség nélkül való ember.
87:6 A halottak között van fekvőhelyem, * mint a halálra sebzettek alszom a sírban, * kikre többé nem emlékezel, * kiket kezedből kiejtettél.
87:7 Mély verembe tettél engem, * a sötétségbe és a halál árnyékába.
87:8 Rám nehezedett a te haragod, * s minden árjaidat reám hoztad.
87:9 Barátaimat eltávolítottad tőlem, * utálatossá tettél engem előttük.
87:9 Átadattam és nem szabadulhatok, * szemeim elbágyadtak a gyötrelemtől.
87:10 Kiáltottam, Uram, napestig hozzád, * kitártam feléd kezeimet.
87:11 Vajon a holtaknak művelsz-e csodákat, * és fölkelnek-e az árnyak, hogy dicsérjenek téged?
87:12 Vajon hirdeti-e valaki a sírban a te irgalmasságodat, * és hűségedet a pusztulás helyén?
87:13 Vajon megtudják-e a sötétségben a te csodáidat, * és igazvoltodat a feledés földjén?
87:14 És én, Uram, hozzád kiáltottam, * és eléd megy reggel az én imádságom.
87:15 Miért veted el, Uram, imádságomat, * elfordítod-e orcádat tőlem?
87:16 Szegény vagyok én és törődések között ifjúságomtól fogva, * a rám bocsátott rettegéseket hordozom és félek.
87:17 Átmentek rajtam a te haragjaid, * és csapásaid kifordítottak engem.
87:18 Körülvettek engem mint a víz szüntelenül, * mind együtt körülvettek engem.
87:19 Eltávolítottad tőlem barátomat és társamat, * a sötétség lett az ismerősöm.
