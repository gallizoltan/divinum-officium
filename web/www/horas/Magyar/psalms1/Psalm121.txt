121:1 Vigadtam, mikor azt mondották nékem: * Fölmegyünk az Úr házába.
121:2 Itt állnak immár lábaink * csarnokaidnak küszöbén, ó Jeruzsálem.
121:3 Jeruzsálem mily nagy városnak épült, * egybeillik annak minden része!
121:4 Oda mennek föl a nemzetségek, nemzetségei az Úrnak, * bizonyságot tesz arról Izráel, hogy az Úr nevét itt kell áldani.
121:5 Ott állnak az ítéletnek székei, * Dávid házának trónjai.
121:6 Könyörögjetek békét Jeruzsálemnek és mondjátok: * Szerencsés legyen, ki szeret téged!
121:7 A te erős falaid közt honoljon békesség, * és magas tornyaidban legyen mindig bőség!
121:8 Atyámfiaiért és barátaim miatt * békességet kívánok néked;
121:9 Mert a mi Urunk Istenünk lakóhelye benned vagyon, * kívánok minden jót néked.
