82:2 Isten, ki lenne hozzád hasonló? * Ne hallgass és ne nyugodjál, ó Isten;
82:3 Mert íme, ellenségeid felzendültek, * és akik gyűlölnek téged, fölemelték a fejüket!
82:4 A te néped ellen gonosz tanácsot tartottak, * és terveket szőnek a te szentjeid ellen.
82:5 Mondták: Jertek, irtsuk ki őt a népek közül, * emléke se maradjon Izráel nevének!
82:6 Egy szívvel gondolkodtak, * és szövetséget kötöttek ellened;
82:8 az idumeusok házai és az izmaeliták, Moáb az agarénusokkal és Gebál és Ámmon és Amalek, * Filisztea Tírusz lakóival együtt;
82:9 És Asszúr is eljött velük, * segítője lett a Lót fiainak.
82:10 Cselekedjél velük mint egykor Mádiánnal és Sziszarával, * mint Jábinnal a Cisszon pataka mellett!
82:11 Elveszének akkor Endorban, * és lettek mint a földnek salakja.
82:12 Tedd az ő fejedelmeiket olyanná, mint Zebet és Órebet, * minden fejedelmüket olyanná, mint Zebét és Szalmanát;
82:13 Mert azt mondogatják: * Örökségünk lesz az Isten szent helye!
82:14 Én Istenem, tedd őket olyanná, mint a porfelhő, * mint a pozdorja a szél színe előtt!
82:15 Mint a tűz, mely felgyújtja az erdőt, * és mint a láng, mely felégeti a hegyeket;
82:16 Úgy üldözöd őket a te szélvészed által, * és a te haragod viharával kergeted őket.
82:17 Töltsd be orcájukat gyalázattal, * és akkor hívni fogják, Uram, a te nevedet!
82:18 Piruljanak és zavarodjanak össze örökké, * szégyenüljenek meg és pusztuljanak;
82:19 És ismerjék meg, hogy az Úr a te neved, * te vagy az egyetlen Fölség az egész földön!
