98:1 Az Úr országol, zúgolódjanak bár a népek, * a kérubok fölött trónol, induljon meg a föld!
98:2 Nagy az Úr Sionban, * és fölséges minden népek fölött.
98:3 Adjanak hálát a te nagy és rettenetes nevednek, * mert igen szentséges!
98:4 A király fölsége az igazságot szereti, te állapítottad meg a jogot, * ítéletet és igazságot Jákobban te rendeltél.
98:5 Magasztaljátok a mi Urunkat Istenünket, boruljatok az ő lábainak zsámolyához, * mert igen szentséges!
98:6 Mózes és Áron az ő papjai között, * és Sámuel azok között, kik segítségül hívják az ő nevét.
98:6 Segítségül hívták az Urat, és ő meghallgatta őket, * a felhőoszlopban szólott nékik.
98:7 Megőrizték az ő bizonyságait * és a parancsolatot, melyet nékik adott.
98:8 Uram, mi Istenünk, te meghallgattad őket, Isten, te kegyelmes voltál velük, * de bosszút állottál tévelygéseikért.
98:9 Magasztaljátok a mi Urunkat, Istenünket, és imádjátok az ő szent hegyén, * mert igen szentséges a mi Urunk Istenünk!
