11:2 Szabadíts meg engem, Uram, megfogyatkoztak a szentek, * és megkevesedtek a hűségesek az emberek fiai között.
11:3 Hamisságokat beszélt mindenki az ő felebarátjának, * álnok ajakkal és kettős szívvel szólottak.
11:4 Veszítse el az Úr mind az álnok ajkakat, * a kérkedő nyelveket;
11:5 kik ezt mondják: Hatalmat szerzünk nyelvünkkel, mi rendelkezünk ajkunkkal, * ki lenne a mi urunk?
11:6 a szűkölködők nyomorúságáért és a szegények sóhajai miatt íme, fölkelek, mondja az Úr:
11:6 Megszabadítom őt, akit megvetettek.
11:7 az Úr beszédei tiszta beszédek, tűzben próbált ezüst, * a földtől elválasztott, hétszeresen megtisztított.
11:8 Te, Uram, megtartasz minket és megőrizel minket, * e nemzetséggel szemben mindörökké;
11:9 míg körös-körül gonoszok járnak, * és a hitvány emelkedik föl az emberek között.
