139:2 Ments meg engem, Uram, a gonosz embertől, * az álnok férfiaktól ments meg engem;
139:3 Kik gonoszságokat gondoltak szívükben, * egész nap háborúságot szítanak!
139:4 Megélesítették nyelvüket mint a kígyóét, * áspisok mérge az ő ajkuk alatt.
139:5 Őrizz meg engem, Uram, a bűnös kezétől, * és az álnok férfiaktól ments meg engem;
139:5 Kik megejteni gondolták lépésemet, * tőrt rejtettek el nékem a kevélyek;
139:6 És köteléket vontak föl csapdának, * az út mellett gáncsot vetettek nékem!
139:7 Mondám az Úrnak: Én Istenem vagy te, * hallgasd meg, Uram, könyörgésem szavát!
139:8 Uram, Uram, én megszabadulásom ereje, * beárnyékoztad fejemet a harc napján.
139:9 Ne adj át engem, Uram, kívánságom ellen a bűnösnek, * ne hagyjad teljesülni az ő terveit!
139:10 Fölemelik körülöttem fejüket, * de ajkaik gonoszsága elborítja őket.
139:11 Eleven parázs hullik rájuk, * leveted őket a mélységbe, és többé föl nem kelnek.
139:12 Meg nem állhat a földön, ki nyelvével vétkezik, * az álnok embert romlásba hajszolja gonoszsága.
139:13 Tudom, hogy az Úr szolgáltat igazságot a védtelennek, * elégtételt ad a szegényeknek.
139:14 Az igazak pedig hálát adnak a te nevednek, * és az egyenes szívűek színed előtt laknak.
