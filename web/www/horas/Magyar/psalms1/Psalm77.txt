77:1 Figyelmezz, én népem, tanításomra, * hajtsátok fületeket az én szám igéire!
77:2 Megnyitom a számat példabeszédekben, * elmondom az ősi idők titkait;
77:3 amiket hallottunk és megértettünk, * mit atyáink beszéltek el nekünk;
77:4 nincs az eltitkolva fiaik elől, * elmondjuk az ifjú nemzedéknek;
77:4 az Úr dicséretét és az ő erejét, * és csodálatos dolgait, melyeket cselekedett.
77:5 Bizonyságot támasztott Jákobban, * és törvényt adott Izráelben;
77:5 megparancsolta atyáinknak, * adják tudtul azokat a fiaiknak, * hogy megtudja a jövendő nemzedék;
77:6 a fiak, kik majd születnek, * keljenek fel és mondják el azok is a fiaiknak;
77:7 hogy Istenbe helyezzék reménységüket, * és el ne felejtsék az Isten műveit, * és az ő parancsolatait megőrizzék!
77:8 Ne legyenek olyanok, mint atyáik, * a gonosz és lázadó nemzedék;
77:8 a nemzedék, melynek nem volt szilárd a szíve, * kinek lelke nem volt hív az Istenhez!
77:9 Efraim fiai a kézíjat megvonván ellőtték nyilaikat, * de meghátráltak az ütközet napján.
77:10 Nem őrizték meg az Isten szövetségét, * és nem akartak az ő törvényében járni;
77:11 És elfeledkeztek az ő jótéteményeiről, * és csodálatos dolgairól, melyeket megmutatott nékik.
77:12 Csodákat tett atyáink szeme láttára * Egyiptom földjén, a Tánnisz mezején.
77:13 Általszakasztotta a tengert és átvezette őket, * és mintegy tömlőben megállatta a vizeket;
77:14 És nappal felhő által vezette őket, * és egész éjszaka a tűzoszlopnak fényével.
77:15 Általszakasztotta a kősziklát a pusztában, * s mint a mély vizekből bőven itatta őket;
77:16 És forrásokat fakasztott a kősziklából, * és mint folyamokat zúdította alá a vizeket;
77:17 S mégis tovább vétkeztek ellene, * haragra ingerelték a Fölségest a pusztában;
77:18 És kísértették az Istent szívükben * kedvükre való eledelt kérvén;
77:19 És gonoszul beszéltek az Istenről mondván: * Készíthet-e az Isten asztalt itt, a pusztában?
77:20 A kősziklát ugyan megütötte és vizek folytak, * és patakok áradtak;
77:20 de vajon tud-e kenyeret is adni, * és húst szerezni az ő népének?
77:21 Meghallotta az Úr és haragra gerjedt, * és tűz gyulladt Jákob ellen, és harag szállt Izráelre;
77:22 Mert nem hittek az Istenben, * és nem bíztak az ő szabadításában.
77:23 Mégis parancsolt onnan felülről a felhőknek, * és megnyitá az ég ajtóit;
77:24 És mannát hullatott nekik eledelül, * és égi kenyeret adott nékik.
77:25 Az angyalok kenyerét ette az ember, * eledelt küldött nekik bőséggel.
77:26 Föltámasztotta a keleti szelet az égen, * és elhozta hatalmával a délit;
77:27 és a húst mint a port, úgy hullatta rájuk, * s a tollas madarakat mint a tenger fövenyét;
77:28 És lehullottak a tábor közepén * sátraik körül;
77:29 És ettek és igen megelégedtek, * és kívánságukat betöltötte. * Még el sem fordultak kívánságuktól;
77:30 még a szájukban volt az étek; * és Isten haragja már reájuk szállott;
77:31 s Izráel erőseit megölé és lesújtotta jeles fiait.
77:32 Mindezek után mégis vétkeztek, * és nem hittek az ő csodáiban.
77:33 Hibavalóságokban fogyatkoztak el napjaik, * és éveik sietséggel.
77:34 Mikor ölte őket, keresték őt, * megtértek, s már hajnalban hozzá siettek;
77:35 És megemlékeztek, hogy az Isten az ő segítőjük, * és a Fölséges Isten az ő megváltójuk;
77:36 És hízelkedtek neki szájukkal, * és nyelvükkel hazudtak neki.
77:37 Szívük pedig nem volt egyenes hozzá, * és nem voltak hívek az ő szövetségéhez.
77:38 Ő pedig irgalmas, és megkegyelmez az ő bűnüknek, * és el nem veszti őket;
77:38 És gyakran volt azon, hogy elfordítsa bosszúját, * és nem gerjesztette fel minden haragját;
77:39 És megemlékezett arról, hogy test volnának, * elmenő és meg nem térő szellő.
77:40 Mily sokszor búsították őt a pusztában, * haragra ingerelték a vizetlen helyen;
77:41 és újra meg újra kísértették az Istent, * és Izráel szentjét búsították!
77:42 Nem emlékeztek meg az ő kezéről, * ama napról, melyen megszabadította őket a szorongatónak kezéből;
77:43 Hogy miként tette jeleit Egyiptomban, * félelmetes csodáit a Tánnisz mezején.
77:44 Folyóikat vérré változtatta, * és az ő vizeiket, hogy ne innának.
77:45 Legyet bocsátott rájuk és emészté őket, * és békét és elveszté őket;
77:46 És a rozsdának adta termésüket, * és munkájuk gyümölcsét a sáskának;
77:47 És elveré jégesővel szőlőiket, * és eperfáikat faggyal;
77:48 És jégesőnek adta barmaikat, * és nyájaikat a tűznek.
77:49 Rájuk bocsátá haragjának tüzét, a felindulást, a fenyegetést és a szorongatást, * csapásokat a büntető angyalok által.
77:50 Utat nyitott haragjának, nem kímélte a haláltól lelküket, * és döghalállal vetett véget életüknek;
77:51 És megölt minden elsőszülöttet Egyiptom földjén, * erejük zsengéjét Kámnak sátraiban;
77:52 És kihozá mint a juhokat az ő népét, * és vezette őket mint a nyájat a pusztában;
77:53 És kihozá őket reménységben, és nem félének, * és ellenségeiket elborítá a tenger;
77:54 És bevitte őket az ő megszentelésének helyére, * a hegyre, melyet az ő jobbja szerzett;
77:54 És kiűzte színük elől a pogányokat, és elosztotta nekik a földet sorsvetéssel, * kimérvén kötéllel örökrészüket;
77:55 És hajlékaiban adott lakást * Izráel törzseinek;
77:56 De megkísértették és búsították a fölséges Istent, * és bizonyságait meg nem őrizték.
77:57 Elpártoltak és hűtlenek lettek mint atyáik, * hitvány kézíjjá váltak.
77:58 Haragra indították őt áldozati halmaikon, * és faragott képeikkel bosszúállásra ingerelték.
77:59 Meghallotta az Isten és felindult, * és igen megutálta Izráelt;
77:60 És elvette sílói hajlékát, * hajlékát, hol az emberek között lakozott;
77:61 És fogságra adta az ő erejét, * és ékességét az ellenség kezeibe;
77:62 És kardélre vetette népét, * és megutálta az ő örökségét.
77:63 Tűz emésztette meg ifjaikat, * és lányaiknak nászdalt nem énekeltek.
77:64 Fegyver által hullottak el papjaik, * és nem volt özvegy, aki siratást tegyen;
77:65 De fölserkene mintegy álomból az Úr, * mint a bortól feltüzelt harcos;
77:66 És megveré titkos részükön ellenségeiket, * örök gyalázatot adva reájuk;
77:67 És megveté József hajlékát, * és Efraim nemzetségét nem választá;
77:68 Hanem a Júda nemzetségét választá, * Sion hegyét, melyet szeretett;
77:69 És felépítette mint az égi magasságot az ő templomát, * mint a földet, melynek alapot vetett örök időkre;
77:70 És kiválasztá Dávidot, az ő szolgáját, fölvevé őt a juhok nyája mellől, * az anyajuhoktól elhozá őt;
77:71 legeltetni az ő szolgáját, Jákobot, * és az ő örökségét, Izráelt;
77:72 És legelteté azokat szívének ártatlanságában, * és kezének okosságával vezette őket.
