111:1 Boldog ember az, ki az Urat féli, * az ő parancsolatait igen kedveli.
111:2 Hatalmas lészen magva a földön, * az igazak nemzetsége megáldatik.
111:3 Dicsőség és gazdagság az ő házában, * és az ő igazsága megmarad örökkön örökké.
111:4 az igazaknak a sötétségben világosság támad, * ő az irgalmas, könyörülő és igaz.
111:5 Jól lészen annak, ki könyörül és szívesen ád, az ő dolgait igazul rendezi, * meg nem inog az mindörökké.
111:7 Örök emlékezetben lészen az igaz, * nem fél a gonoszhír-hallástól.
111:8 Erős a szíve, mivelhogy az Úrban bízik, bátor az ő szíve, * azért nem retteg, mígnem meglátja ellenségeinek bukását.
111:9 Osztogat, adakozik a szegényeknek, az ő igazsága megmarad örökkön örökké, * fölemeltetik a feje dicsőséggel.
111:10 A bűnös látja ezt és harag fogja el, fogait csikorgatja és irigységben emészti magát, * a gonoszok kívánsága semmivé leszen.
