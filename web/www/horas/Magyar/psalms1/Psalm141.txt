141:2 Szavammal az Úrhoz kiáltok, * szavammal az Úrhoz könyörgök.
141:3 Kiöntöm színe előtt az én siralmamat, * és nyomorúságomat előtte feltárom;
141:4 Mert megfogyatkozott bennem a lélek, * pedig ismered az én ösvényeimet.
141:4 Az úton, amelyen járok, * tőrt rejtének el nekem.
141:5 Jobbra tekintek és nézek * és nincs, ki megismerjen engem.
141:5 Elveszett a menekvés éntőlem, * és nincs, ki megkeresse az én lelkemet.
141:6 Hozzád kiáltok, Uram, s mondom: Te vagy az én reménységem, * osztályrészem az élőknek földjén.
141:7 Figyelmezz az én könyörgésemre, * mert igen megaláztak engem!
141:7 Szabadíts meg üldözőimtől, * mert elhatalmasodtak rajtam!
141:8 Hozd ki a börtönből az én lelkemet, * hogy dicsőíttessék a te neved, * és vegyenek körül engem az igazak, * hisz megfizetsz nékem!
