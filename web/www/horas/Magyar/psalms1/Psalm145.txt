145:2 Dicsérjed, én lelkem, az Urat, egész életemben az Urat dicsérem, * éneklek az én Istenemnek, amíg csak vagyok!
145:3 Ne a fejedelmekben bízzatok, * emberek fiaiban, kik rajtatok nem segíthetnek!
145:4 Ha elszáll a lelkük, porrá válnak ők, * ama napon semmivé lesznek terveik.
145:5 Boldog az, kinek segítője Jákobnak Istene, * reménysége az ő Urában Istenében. * Benne, ki az eget és földet alkotá, * a tengert és minden élőt;
145:7 Ki hűséges marad mindörökké, az elnyomottaknak igazságot szolgáltat, * és ételt ád az éhezőknek.
145:7 Az Úr feloldozza a bilincsbe verteket, * az Úr látóvá teszi a vakokat.
145:8 Az Úr fölemeli a letörteket, * szereti az Úr az igazakat.
145:9 Az Úr oltalmazza azt, ki idegenbe került, árvának és özvegynek gondját viseli, * a bűnösök útját viszont kárhozatba viszi.
145:10 Örökké országol az Úr, a te Istened, ó Sion, * nemzedékről nemzedékre.
