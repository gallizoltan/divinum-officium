94:1 Jöjjetek, örvendezzünk az Úrnak, vigadjunk a mi szabadító Istenünknek,
94:2 járuljunk az ő színe elé hálaadással és zsoltárok dicséretével vigadozzunk néki;
94:3 Mert nagy Úr az Isten és nagy Király ő minden istenek fölött,
94:4 mert nem űzi el az Úr az ő népét, mert kezében vannak a földnek mélységei,
94:5 és a hegyeknek magasságára ő letekint, * mert övé a tenger, és ő alkotta azt, és a szárazföldet az ő keze formálta,
94:6 jöjjetek, imádjuk és boruljunk le előtte, esedezzünk az Úrnak, ki minket alkotott,
94:7 mert ő a mi Urunk Istenünk, és mi az ő népe vagyunk és legelőjének nyája!
94:8 Midőn ma az ő szavát halljátok, meg ne keményítsétek szíveteket
94:9 mint a kísértés napján a pusztában, hol megkísértettek engem atyáitok, megpróbáltak engem, bár látták tetteimet!
94:10 Negyven esztendeig volt bántásomra e nemzedék, és mondtam: Ezek mindenkor tévelyegnek szívükben
94:11 és nem ismerték fel az én utaimat. Azért megesküdtem haragomban: Bizony nem mennek be az én nyugalmamba.
