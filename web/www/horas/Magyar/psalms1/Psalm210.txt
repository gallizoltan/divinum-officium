(A_három_ifjú éneke * Dán 3:57-88,56)
3:57 Áldjátok, az Úr minden teremtményei, az Urat, * dicsérjétek és magasztaljátok őt mindörökké!
3:58 Áldjátok, az Úr angyalai, az Urat, * áldjátok, egek, az Urat!
3:59 Áldjátok, minden egek fölötti vizek, az Urat, * áldjátok, az Úr minden erői, az Urat!
3:60 Áldjátok, nap és hold, az Urat, * áldjátok, az ég csillagai, az Urat!
3:61 Áldjátok, minden záporeső és harmat, az Urat, * áldjátok, Isten minden szelei, az Urat!
3:62 Áldjátok, tűz és forróság, az Urat, * áldjátok, hideg és hőség, az Urat!
3:63 Áldjátok, harmat és zúzmara, az Urat, * áldjátok, fagy és hideg, az Urat!
3:64 Áldjátok, jég és hó, az Urat, * áldjátok, éjek és napok, az Urat!
3:65 Áldjátok, világosság és sötétség, az Urat, * áldjátok, villámok és felhők, az Urat!
3:66 Áldja a föld, az Urat, * dicsérje és magasztalja őt mindörökké!
3:67 Áldjátok, hegyek és halmok, az Urat, * áldjátok, a föld minden növényei, az Urat!
3:68 Áldjátok, kútforrások, az Urat, * áldjátok, tengerek és folyóvizek, az Urat!
3:69 Áldjátok, cethalak és minden, ami a vízben mozog, az Urat, * áldjátok, az ég madarai, az Urat!
3:70 Áldjátok, vad és szelíd állatok mind, az Urat, * áldjátok, emberek fiai, az Urat!
3:71 Áldja Izráel az Urat, * dicsérje és magasztalja őt mindörökké!
3:72 Áldjátok, az Úr papjai, az Urat, * áldjátok, az Úr szolgái, az Urat!
3:73 Áldjátok, igazak lelke és szelleme, az Urat, * áldjátok, szentek és alázatos szívűek, az Urat!
3:74 Áldjátok Ananiás, Azariás és Misael, az Urat, * dicsérjétek és magasztaljátok őt mindörökké!
3:75 (Fejet hajtunk:) Áldjuk az Atyát és a Fiút a Szentlélekkel együtt, * dicsérjük és magasztaljuk őt mindörökké!
3:56 Áldott vagy Uram, az ég erősségében, * dicséretes és dicsőséges és magasztos mindörökké.
