147:1 Dicsérjed, Jeruzsálem, az Urat, * dicsérjed, Sion, a te Istenedet!
147:2 A te kapuidnak zárját ő tette erőssé, * fiaidnak áldást ő adott.
147:3 A te határaidon békét ő teremt, * a gabona javával elégít ki téged.
147:4 Ő elküldi szavát a földre, * sebesen fut az ő beszéde.
147:5 ő az, ki mint gyapjút teríti szét a havat, * s mint a hamut hinti a zúzmarát;
147:6 Ki darabokban hullatja jegét. * Ki bírná elviselni annak hidegét?
147:7 Kibocsátja az ő igéjét és megolvasztja azokat, * az ő szele fúj, és a vizek újra folynak;
147:8 Ki az ő igéjét Jákobnak hirdeti, * igazságát és ítéleteit Izráelnek.
147:9 Ezt más néppel ő meg nem tette, * és törvényeit velük nem közölte.
