115:1 Hittem és ki is mondottam * még megalázottságomnak idején is;
115:2 Mikor így szóltam fölindulásomban: * Hazug minden ember.
115:3 Mit adjak az Úrnak * mindazokért, amiket nékem adott?
115:4 Az üdvösség kelyhét veszem, * és az Úr nevét hívom.
115:5 Fogadalmaimat megadom az Úrnak * az ő egész népe előtt. Drága dolog az Úr szemében * az ő szentjeinek halála.
115:7 Ó Uram, mert én a te szolgád, * a te szolgád vagyok és szolgálód fia;
115:8 Elszakítottad az én kötelékemet, neked áldozom a dicséret áldozatát, * és az Úr nevét hívom.
115:9 Fogadalmaimat megadom az Úrnak * az ő egész népének színe előtt, az Úr házának csarnokaiban, * tebenned, ó Jeruzsálem.
