26:1 Az Úr az én világosságom és szabadulásom, * kitől is félnék?
26:1 Az Úr az én életemnek oltalmazója, * kitől rettegnék?
26:2 Mikor közelítenek énrám az ártók, * hogy testemet megegyék?
26:2 kik engem háborgatnak, én ellenségeim, * megerőtlenülnek és elesnek.
26:3 Ha tábor áll is ellenem,* nem fél a szívem.
26:3 Ha harc támad ellenem, * én akkor is bízom.
26:4 Egyet kértem az Úrtól és ezt keresem, * hogy az Úr házában lakjam életemnek minden napján;
26:4 Hogy meglássam az Úrnak gyönyörűségét, * és látogassam az ő templomát;
26:5 Mert elrejt engem az ő hajlékában, * a veszedelem napján megoltalmaz engem az ő sátrának rejteké­ben.
26:6 A kősziklára emelt föl engem, * és íme, felmagasztalta fejemet az én ellenségeim között.
26:6 Dicsérő áldozatot áldozom az ő templomában, * éneklek és zsoltárt mondok az Úrnak.
26:7 Hallgasd meg, Uram, a szómat, mellyel hozzád kiáltottam, * könyörülj rajtam és hallgass meg engem!
26:8 Néked szólott a szívem, az orcám téged keresett, * a te orcádat keresem, Uram.
26:9 Ne fordítsd el tőlem az orcádat, * és el ne hajolj haragodban a te szolgádtól!
26:9 Légy az én segítőm, ne hagyj el engem, * és meg ne utálj engem, én üdvözítő Istenem!
26:10 Ha az én atyám és anyám elhagynak is engem, * az Úr magához vesz engem.
26:11 Taníts meg, Uram, a te utadra * és ellenségeim miatt te vezess engem az igaz ösvényre!
26:12 Ne adj át az én ellenségeim akaratának mert hamis tanúk támadtak ellenem, * hazudott a gonoszság önmaga ellen!
26:13 Hiszem, hogy meglátom az Úrnak javait * az élőknek földjén.
26:14 Várjad az Urat és bátran viaskodjál, * erősödjék meg a szíved, és várakozzál az Úrra!
