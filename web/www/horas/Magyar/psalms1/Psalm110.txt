110:1 Hálát adok néked, Uram teljes szívemből * az igazak tanácsában és gyülekezetében.
110:2 Nagyok az Úrnak művei, * ismerjék meg őket mind, akik szeretik.
110:3 Fönség és ékesség az ő művében, * és igazsága megmarad örökkön örökké.
110:4 Emlékezetet szerzett csodatetteinek az irgalmas és könyörülő Isten, * eledelt adott az őt félőknek.
110:5 Megemlékezik az ő szövetségéről örökké * cselekedeteinek erősségét hirdeti az ő népének;
110:7 Hogy nekik adja a hitetlenek örökrészét, * az ő kezének műve igazmondás és igaz ítélet.
110:8 Erősek mind az ő végzései, szilárdan állnak minden időkre, * hűségben és igazságban hajtja végre őket.
110:9 Váltságot küldött az ő népének, * megparancsolta örökké az ő szövetségét.
110:9 Szent és rettenetes az ő neve, * a bölcsesség kezdete az Úr félelme.
110:10 Jól gondolkodnak mind, akik eszerint cselekednek, * az ő dicsérete pedig megmarad örökkön örökké.
