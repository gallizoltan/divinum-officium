71:2 Isten, add ítéletedet a királynak, * és igazságodat a király fiának;
71:2 Hogy a te népedet igazságban ítélje, * és szegényeidet igaz ítélettel!
71:3 Hozzák meg a hegyek a békességet a népnek, * és a halmok az igazságot!
71:4 Megítéli majd a népnek szegényeit, és megszabadítja a szegények fiait, * és megalázza a hamisan vádolót;
71:5 És megmarad, míg a nap és a hold, * nemzedékről nemzedékre.
71:6 Leszáll mint az eső a pázsitra, * s mint a földet megöntöző zápor.
71:7 az ő napjaiban kikél az igazság és a békességnek bősége, * míg csak a hold az égen.
71:8 Uralkodik tengertől tengerig, * a folyamtól a földkerekség határáig.
71:9 Leborulnak előtte a sivatag lakói, * és ellenségei a földet csókolják előtte.
71:10 Tarszisz királyai és a szigetek ajándékokat áldoznak, * Arábia és Sába királyai adományokat hoznak;
71:11 És imádják őt a földnek minden királyai, * és minden népek szolgálnak néki;
71:12 Mert megszabadítja a szegényt a hatalmastól, * a szegényt, kinek segítője nem volt.
71:13 Megszánja a szegényt és a szűkölködőt, * a szegények lelkét megszabadítja.
71:14 Az uzsorából és az erőszakból kiváltja azok lelkeit, * drágalátos az ő vérük őelőtte;
71:15 És él, és neki adatik Arábiának aranya, és imádkoznak érte mindenkor, * és egész nap áldják őt;
71:16 És lészen a gabonának bősége a földön, * hullámzik a hegyek tetején. * Virul a termés mint a Libanon, * és úgy gyűjthetik össze, mint a réten a szénát.
71:17 Legyen áldott az ő neve örökké, * a napnál tovább fennmarad az ő neve;
71:17 És megáldatnak benne a földnek minden nemzetségei, * minden népek magasztalják őt!
71:18 Áldott az Úristen, Izráelnek Istene, * ki egyedül cselekszik csodadolgokat;
71:19 És áldott az ő fölségének neve mindörökké, és betelik dicsőségével az egész föld, * úgy legyen, úgy legyen, ámen!
