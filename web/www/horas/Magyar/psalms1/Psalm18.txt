18:2 Az egek az Isten dicsőségét hirdetik, * és kezének műveiről beszél a mennybolt.
18:3 Egy nap a másnak zengi az igét, * az éj az éjszakának továbbadja e tudást.
18:4 Nem olyan beszéd ez s nem olyan szavak, * hogy ne foghatnád föl a hangjukat.
18:5 Minden földre eljut a zengésük, * a földkerekség széléig az ő igéjük.
18:6 Ott szerzett a Napnak lakást, és az mint vőlegény kilépett házából,
18:6 hogy ujjongással mint a hős befussa útját. * Kijön a magas mennyből,
18:7 és a mennyeknek magasába visszatér, * és az ő melege mindenkihez elér.
18:8 Az Úr törvénye szeplőtelen, felüdíti a lelket, * az Úr bizonysága hűséges, bölcsességet ad a kicsinyeknek.
18:9 az Úr igazságai egyenesek, megvidámítják a szíveket, * az Úr parancsolata fénylő, megvilágosítja a szemeket.
18:10 Az Úr félelme szent, megmarad örökkön örökké, * az Úr ítéletei igazak, igazoltak mindenestől.
18:11 Kívánatosabbak az aranynál és sok drágakőnél, * édesebbek a méznél, a csorgatott méznél.
18:12 Bizony meg is tartja azokat a te szolgád, * megtartásukban nagy jutalom vagyon.
18:13 A vétkeket ki érti meg? Az én titkonvaló bűneimből tisztíts meg engem, * és a kevélységtől óvd meg a te szolgád!
18:14 Ha nem uralkodik rajtam, akkor szeplőtelen leszek, * és a nagy bűntől tiszta.
18:15 Legyen kedves előtted az én szám beszéde, * és szívem gondolata a te színed előtt mindenkor;
18:15 Uram, én segítőm * és én megváltóm!
