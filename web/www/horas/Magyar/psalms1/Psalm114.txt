114:1 Szeretem én az Urat, * mert meghallgatja az én imádságom szavát;
114:2 Mert hozzám hajtotta fülét * ama napon, midőn segítségül hívtam.
114:3 Körülvettek engem a halál kínjai, * s a túlvilág veszedelmei reám találtak.
114:4 A keserűség és a fájdalom megragadtak engem, akkor kiáltottam az Úrhoz: * Ó Uram, mentsd meg az én lelkemet!
114:5 Irgalmas az Úr és igaz, * könyörületes a mi Istenünk.
114:6 A kicsinyeknek őrizője az Úr, * megaláztak, és ő megszabadított engem.
114:7 Nyugodjál meg, én lelkem, * mert az Úr gondodat viseli;
114:8 Mert megmentette lelkemet a haláltól, * szemeimet a könnyhullatástól, lábaimat az elbukástól;
114:9 És így az Úrnak színe előtt járhatok * az élőknek országában!
