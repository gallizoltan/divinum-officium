120:1 Szemeimet a hegyekre emelem * honnét jőne segítség énnekem?
120:2 Az Úrtól van az én segítségem, * tőle, ki a mennyet és a földet alkotá.
120:3 Ne hagyja meginogni a te lábadat, * és ne aludjék, aki téged őriz!
120:4 Íme, nem aluszik és el nem szunnyad, * aki Izráelt őrizi.
120:5 Az Úr a te őriződ, az Úr neked árnyékos oltalom * jobb kezed fölött.
120:6 Nappal a nap nem sérthet téged, * sem a hold éjjel.
120:7 Az Úr megőriz téged minden gonosztól, * őrizze meg az Úr a te lelkedet!
120:8 Az Úr őrizzen, mikor érkezel, s mikor távozol * mostantól fogva és mindörökké!
