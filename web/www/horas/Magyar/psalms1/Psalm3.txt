3:2 Uram, mely igen megsokasodtak, akik nyomorgatnak engem, * mily sokan támadnak ellenem!
3:3 Sokan mondják énfelőlem: * Nincs néki szabadulása Istenében!
3:4 Pedig Uram, te fölvettél engem, * én dicsőségem, ki felmagasztalod az én fejemet.
3:5 Fennszóval az Úrhoz kiáltottam, * és meghallgatott engem az ő szent hegyéről.
3:6 Én aludtam és mély álomban voltam * és felkeltem, mert az Úr fölvett engem.
3:7 Nem félek a népek ezreitől, kik megkörnyékeztek engem. * Kelj fel, Uram, szabadíts meg, én Istenem;
3:8 Mert te arcul verted mind, akik igaztalanul fordultak ellenem, * és kitörted a bűnösök fogait!
3:9 Az Úré a szabadítás, * legyen áldásod a te népeden!
