56:2 Könyörülj rajtam, Isten, könyörülj rajtam, * mert benned bízik az én lelkem;
56:2 És szárnyaid árnyékába menekülök, * míg átvonul a gonoszság!
56:3 Kiáltok a magasságos Istenhez, * az Istenhez, aki jót tett velem.
56:4 Küldi a mennyből és megszabadít engem, gyalázatra adja az engem tapodókat, * elküldi az Isten az ő irgalmasságát és igazságát.
56:4 Jaj nekem, mert oroszlánok között alszom, * kik elnyelik az emberek fiait!
56:5 Lándzsák és nyilak az ő fogaik, * és éles kard az ő nyelvük.
56:6 Magasztaltassál, ó Isten, az egek fölé, * és legyen a te dicsőséged az egész földön!
56:7 Tőrt vetettek az én lábaimnak, * és meggörnyedt az én lelkem.
56:7 Vermet ástak előttem, * de ők maguk estek abba.
56:8 Kész az én szívem, Isten, kész az én szívem, * éneklek és zsoltárt zengek.
56:9 Serkenj föl, dicsőségem, serkenj fel, pszaltérium és citera, * fölserkenek jókor reggel!
56:10 Hálát adok neked, Uram, a népek között, * és zsoltárt zengek neked a pogányok között;
56:11 Mert felmagasztaltatott az égig a te irgalmasságod, * és a felhőkig a te igazságod.
56:12 Magasztaltassál, ó Isten, az egek fölé, * és legyen a te dicsőséged az egész földön!
