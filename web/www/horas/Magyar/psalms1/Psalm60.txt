60:2 Hallgasd meg, Isten, az én könyörgésemet, * figyelmezz az én imádságomra!
60:3 A föld határairól kiáltok hozzád, midőn szorongatják a szívemet, * megközelíthetetlen kősziklára vezess el engem;
60:4 Mert reménységem lettél, * erősséges torony az ellenség ellen!
60:5 A te hajlékodban lakom örökké, * és szárnyaid árnyéka alatt találok oltalmat;
60:6 Mert te, Istenem, imádságomat meghallgattad, * és neved tisztelőinek örökségét megadtad nekem.
60:7 Napokkal gyarapítsd a király napjait, * és sok esztendővel nemzedékről nemzedékre!
60:8 Trónoljon örökké az Isten színe előtt, * őrizze őt az irgalmasság és a hűség!
60:9 Így dicséretet mondok a te nevednek örökkön örökké, * hogy beteljesítsem az én fogadalmaimat napról napra.
