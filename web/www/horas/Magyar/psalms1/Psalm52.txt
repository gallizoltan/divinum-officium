52:1 Mondá az esztelen az ő szívében: * Nincsen Isten.
52:2 Megromlottak és utálatosságokat műveltek, * nincsen, aki jót cselekednék.
52:3 Letekint az Isten a mennyből az emberek fiaira, * hogy lássa, van-e köztük értelmes és Istent kereső.
52:4 Mindnyájan elhajlottak, mind együtt megromlottak, * nincsen, aki jót cselekednék, egyetlen egy sem.
52:5 Hát nincsen értelem bennük, kik gonoszságot tesznek, * kik felfalják népemet mint a kenyeret?
52:6 Az Istent segítségül nem hívták, de rettegnek majd félelemmel, * kik előbb nem ismertek rettegést.
52:6 Szétszórja az Isten azoknak csontjait, kik szorongattak téged, * megszégyenülnek, mert az Isten levetette őket.
52:7 Ki hoz Sionból Izráelnek szabadulást? Midőn az Úr megfordítja népének fogságát, * örvendezik majd Jákob, és vigad Izráel.
