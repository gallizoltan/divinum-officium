[Name]
Commune Plurimorum Martyrum Tempore Paschali; Sancti tui

[Rule]

[Introitus]
!Ps 144:10-11
v. Uw heiligen zullen, o Heer, de glorie van uw rijk bezingen, alleluia, alleluia.
!Ps. 144:1
Ik wil U verheerlijken, mijn God en Koning, uw Naam wil ik prijzen voor eeuwig en in de eeuwen der eeuwen.
&Gloria
v. Uw heiligen zullen, o Heer, de glorie van uw rijk bezingen, alleluia, alleluia.

[Oratio]
Wij vragen U, Heer, dat het feest van uw heilige martelaren en bisschoppen N.en N. ons bescherming mag bieden en hun waardig gebed ons bij U aanbevelen.
$Per Dominum.

[Oratio1]
God, laat ons, die de geboortedag van uw heilige martelaren N. en N. laat vieren, in een gelukkige eeuwigheid van hun gezelschap genieten.
$Per Dominum.

[Oratio2]
God, Gij verblijdt ons met het jaarlijks fesst van uw heilige martelaren N. en N. Laat in uw goedheid hun voorbeelden ons bezielen zoals hun verdiensten ons vreugde schenken.
$Per Dominum.

[Lectio]
Lezing uit de eerste Brief van de heilige Apostel Petrus
!1Petr 1:3-7
Gezegend zij God, die de Vader is van onze Heer Jezus Christus, en die overeenkomstig zijn grote barmhartigheid door de kracht van de verrijzenis van Jezus Christus uit de doden ons deed herboren worden tot een levendige hoop: een onbederfelijke en onbesmette en onvergankelijke erfenis; deze ligt in de hemel bereid voor u, die in de kracht Gods door het geloof bewaard wordt ter zaligheid, en zij staat gereed om op het einde der tijden geopenbaard te worden. Daarin zult gij dan uw vreugde vinden, al moet gij nu een weinig droefheid ondergaan in allerlei beproevingen, opdat die beproeving van uw geloof, die veel meer waard is dan goud - dat toch ook beproefd wordt in het vuur, - moge strekken tot lof en glorie en eer bij het verschijnen van Jezus Christus, onze Heer.

[Graduale]
Alleluia, alleluia
!Sir 39:19.
Uw heiligen, o Heer, zullen voor U bloeien als een lelie en als balsemgeur voor U zijn. Alleluia.
!Ps 115:15
Kostbaar is in de ogen des Heren de dood van zijn heiligen. Alleluia.

[Evangelium]
Vevolg ++ van het heilig Evangelie volgens Johannes
!Joannes 15:5-11
In die tijd sprak Jezus tot zijn leerlingen: Ik ben de wijnstok, gij zijt de ranken. Wie blijft in Mij, en Ik in hem, hij brengt rijke vrucht voort; want zonder Mij kunt gij niets doen. Als iemand niet blijft in Mij, dan zal hij weggeworpen worden als de rank; en ze verdort, en men raapt ze op en werpt ze in het vuur, en ze verbrandt. Als gij blijft in Mij en mijn woorden in u blijven, vraagt dan al wat gij wilt, en het zal u geworden. Hierdoor wordt mijn Vader verheerlijkt, dat gij overvloedige vrucht voortbrengt en mijn leerlingen wordt. Zoals de Vader Mij heeft liefgehad, zo heb Ik u liefgehad. Blijft in mijn liefde. Als gij mijn geboden onderhoudt, blijft gij in mijn liefde, zoals ook Ik de geboden van mijn Vader heb onderhouden en in zijn liefde blijf. Dit heb Ik u gezegd, opdat mijn vreugde in u zij en uw vreugde volkomen worde.

[Offertorium]
!Ps 31:11
Verheugt u in de Heer en jubelt, gij, rechtvaardigen. Roemt, gij allen, die oprecht zijt van harte, alleluia, alleluia.

[Secreta]
Geef acht, o Heer, op onze smekingen, die wij tot U richten op het gedachtenisfeest van uw heiligen, opdat wij, die geen verwachting koesteren van onze gerechtigheid steun mogen vinden bij hen, die U welgevallig waren.
$Per Dominum.

[Secreta1]
Wij dragen U, o Heer, de gaven van onze toewijding op. Mogen zij U welgevallig zijn als eerbetoon voor uw rechtvaardigen, en ons door uw barmhartigheid tot heil strekken.
$Per Dominum.

[Secreta2]
Wij vragen U, Heer, laat U verzoenen door de offergaven en verdedig ons op voorspraak van uw heilige martelaren N. en N. tegen alle gevarens.
$Per Dominum

[Communio]
!Ps 32:1.
Juicht, gerechtigen in de Heer, alleluia. De lofzang past de vromen, alleluia.

[Postcommunio]
Wij vragen U, Heer, nu wij ons aan deze heilsgeheimen verzadigd hebben, dat wij de steun mogen ondervinden van hun gebed, wier feest wij vieren.
$Per Dominum.

[Postcommunio1]
Wij vragen U, Heer, doe ons op voorspraak van uw heilige martelaren N. en N. met een zuiver hart ontvangen wat wij met de mond nuttigden.
$Per Dominum

[Postcommunio2]
Moge, Heer, deze communie ons zuiveren en op voorspraak van uw heilige martelaren N. en N. doen delen in zijn hemelse heilskracht.
$Per Dominum
