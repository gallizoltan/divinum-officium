[Name]
Commune confessoris non pontificis Tempore Paschali; Os justi

[Rule]

[Introitus]
!Ps 36:30-31
v. De mond van de rechtvaardige verkondigt de wijsheid en gerechtigheid spreekt zijn tong. De Wet van zijn God blijft in zijn hart. Alleluia, alleluia.
!Ps 36:1
Wees niet afgunstig op zondaars en benijd de boosdoeners niet.
&Gloria
v. De mond van de rechtvaardige verkondigt de wijsheid en gerechtigheid spreekt zijn tong. De Wet van zijn God blijft in zijn hart. Alleluia, alleluia.

[Oratio]
God, Gij verblijdt ons met het jaarlijks feest van uw heilige belijder N. Zorg in uw goedheid, dat wij, die zijn geboortefeest vieren, zijn daden ook navolgen.
$Per Dominum

[Lectio]
Lezing uit het Boek der Wijsheid
!Eccli 31:8-11.
Gelukkig de man, die zonder smet werd bevonden, die het goud niet najoeg, en zijn hoop niet stelde op geld en op schatten. Wie is hij, dat wij hem prijzen? want wonderbare dingen deed hij in zijn leven. Wie in dit opzicht beproefd bleek en volmaakt is, hem zal eeuwige glorie geworden. Want al kon hij zonde bedrijven, hij bedreef ze niet; al kon hij kwaad doen, hij deed het niet. Daarom is zijn geluk bestendig, in de Heer en heel de gemeente der heiligen zal gewagen zijn van zijn aalmoezen.

[Graduale]
Alleluia, alleluia.
!Jas 1:12.
Gelukkig de man, die de beproeving doorstaat, want als hij de proef heeft doorstaan, zal hij de kroon des levens ontvangen. Alleluia. 
!Eccli 45:9
De Heer had hem lief en tooide hem. Met een eregewaad heeft Hij hem bekleed. Alleluia.

[Evangelium]
Vervolg ++ van het heilig Evangelie volgens Lucas
!Luc 12:35-40
In die tijd zeide Jezus tot zijn leerlingen: Houdt uw lendenen omgord en uw lampen brandend in uw handen, en weest gij gelijk mensen, die wachten op hun heer, wanneer hij terugkomt van de bruiloft, om hem terstond open te doen, zodra hij komt en aanklopt. Gelukkig de dienaren, die de heer bij zijn komst wakker vindt. Voorwaar, Ik zeg u: hij zal zich omgorden, hen doen aanzitten, en zelf rondgaan om hen te bedienen. En als hij in de tweede nachtwaak terugkomt of in de derde nachtwaak, en hen zo aantreft, zulke dienaren zijn gelukkig. Maar dit moet gij wél bedenken: wanneer de huisvader wist, op welk uur de dief zou komen, dan zou hij zéker wakker blijven, en niet laten inbreken in zijn huis. Zo moet ook gij gereed zijn, want de Mensenzoon komt op een uur, dat gij het niet verwacht.

[Offertorium]
!Ps 88:25
Mijn trouw en barmhartigheid zullen met hem zijn, en in mijn Naam zal zijn hoorn zich verheffen. Alleluia.

[Secreta]
Wij offeren U, o Heer, dit offer van lof op het gedachtenisfeest van uw heiligen, en vertrouwen, dat wij daardoor bevrijd worden van alle kwaad, nu en in de toekomst.
$Per Dominum.

[Communio]
!Matt 24:46-47
Gelukkig de knecht, die de Heer bij zijn komst wakend vindt. Voorwaar, Ik zeg u: Hij zal hem aanstellen over al zijn goederen. Alleluia.

[Postcommunio]
Verkwikt door de hemelse spijs en drank, bidden wij U, onze God, nederig, dat wij gesterkt mogen worden door de gebeden van hem, op wiens gedenkdag wij ze nuttigden.
$Per Dominum
