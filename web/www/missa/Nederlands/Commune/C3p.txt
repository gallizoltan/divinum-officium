[Name]
Commune Plurimorum Martyrum Tempore Paschali; Protexisti

[Rule]

[Introitus]
!Ps 63:3
v. Gij hebt mij beschermd, o God, tegen de bende der bozen, alleluia: tegen de menigte van hen, die onrecht bedrijven, alleluia, alleluia.
!Ps 63:2
O God, verhoor toch mijn smeking, bevrijd mij van de schrik voor de vijand.
&Gloria
v. Gij hebt mij beschermd, o God, tegen de bende der bozen, alleluia: tegen de menigte van hen, die onrecht bedrijven, alleluia, alleluia.

[Oratio]
Geef acht op onze zwakheid, almachtige God, en laat de glorievolle voorspraak van uw heilige martelaar en bisschop N. ons beschermen, daar de last van eigen daden zwaar op ons drukt, door onze Heer Jezus Christus.
$Per Dominum.

[Oratio1]
God, Gij verblijdt ons met het jaarlijks feest van uw heilige martelaar en bisschop N. Laat in uw goedheid ons, die zijn geboortefeest vieren, ons ook verheugen over zijn bescherming.
$Per Dominum.

[Oratio2]
Wij vragen U, almachtige God, wil ons, die het geboortefeest vieren van uw heilige martelaar N., op zijn voorspraak in liefde voor uw heilige Naam versterken.
$Per Dominum.

[Oratio3]
Wij vragen U, almachtige God, bewerk, dat wij door de voorspraak van uw heilige martelaar N. naar het lichaam voor alle onheil gespaard blijven en onze geest zuiver houden van kwade gedachten.
$Per Dominum.

[Lectio]
Lezing uit het Boek der Wijsheid
!Sap 5:1-5.
De rechtvaardigen zullen met grote vrijmoedigheid staan tegenover degenen, die eens hen verdrukten en beroofden van de vrucht van hun werk. Als dezen dat zien, zullen zij worden bevangen door geweldige schrik, en bij de verrassing van dit onverwachte heil zich verbazen. Zij zullen zeggen tegen elkander, met berouw in het hart, en zuchtend van benauwdheid des geestes: Dat zijn nu degenen, die wij eens hebben gesmaad, en als een voorwerp van bespotting beschouwden. Wij dwazen, wij hielden hun leven voor dwaasheid en beschouwden als eerloos hun einde. Zie nu, hoe zij worden gerekend onder de kinderen Gods, en hoe zij hun erfdeel hebben bij de heiligen.

[Graduale]
Alleluia, alleluia.
!Ps 88:6.
De hemelen loven uw wonderwerken, o Heer, en in de vergadering van de heiligen prijst men uw trouw. Alleluia.
!Ps 20:4
Gij hebt hem, o Heer, een kroon van edelgesteenten op het hoofd geplaatst. Alleluia.

[Evangelium]
Vervolg ++ van het heilig Evangelie volgens Johannes
!Joannes 15:1-7
In die tijd sprak Jezus tot zijn leerlingen: Ik ben de ware wijnstok, en mijn Vader is de wijngaardenier. Elke rank aan Mij, die geen vrucht draagt, zal Hij verwijderen; en elke rank, die wel vrucht draagt, zal Hij zuiveren, opdat zij nog meer vrucht voortbrengt. Gij zijt reeds rein door het woord, dat Ik tot u gesproken heb. Blijft in Mij, dan blijf Ik in u. Zoals de rank geen vrucht kan dragen uit zich zelf, maar alleen als zij aan de wijnstok blijft, zo ook gij niet, als gij niet blijft in Mij. Ik ben de wijnstok, gij zijt de ranken. Wie blijft in Mij en Ik in hem, hij brengt rijke vrucht voort; want zonder Mij kunt gij niets doen. Als iemand niet blijft in Mij, dan zal hij weggeworpen worden als de rank; en deze verdort, en men raapt ze op en werpt ze in het vuur, en ze verbrandt. Als gij blijft in Mij en mijn woorden in u blijven, vraagt dan al wat gij wilt, en het zal u geworden.

[Offertorium]
!Ps 88:6
De hemelen loven uw wonderwerken, o Heer, en in de vergadering van de heiligen prijst men uw trouw, alleluia, alleluia.

[Secreta]
Aanvaard goedgunstig, o Heer, de offers, die wij U wijden met de verdiensten van uw heilige martelaar en bisschop N., en laat ze ons blijvend een steun zijn.
$Per Dominum.

[Secreta1]
Heilig, o Heer, de gaven, die wij U wijden. Laat U erdoor verzoenen en sla genadig acht op ons om wille van de voorspraak van uw heilige martelaar en bisschop N. 
$Per Dominum.

[Secreta2]
Nu Gij onze gaven en gebeden hebt aanvaard, vragen wij U, Heer, reinig ons door de hemelse geheien verhoor ons goedgunstig.
$Per Dominum

[Secreta3]
Mogen wat wij U wijden in uw ogen genade vinden, o Heer, en tevens heilzaam zijn voor ons door de voorspraak van hem, op wiens feest wij dit offer brengen.
$Per Dominum.

[Communio]
!Ps 63:11.
De rechtvaardige jubelt in de Heer, op Hem vertrouwt hij, en allen roemen, die oprecht zijn van harte, alleluia, alleluia.

[Postcommunio]
Verkwikt door de deelname aan de heilige gave, vragen wij U, Heer, onze God, dat wij door de tussenkomst van uw heilige martelaar en bisschop N. de uitwerking mogen ondervinden van wat wij in deze eredienst verrichten.
$Per Dominum.

[Postcommunio1]
Moge, Heer, dee communie ons van zonden zuiveren en op voorspraak van uw heilige martelaar en bisschop N. doen delen in zijn hemelse heilskracht.
$Per Dominum

[Postcommunio2]
Wij vragen U, Heer, onze God, laat ons, die ons nu gelukkig prijzen in de viering van de gedachtenis van uw heiligen, in de eeuwigheid hun aanblik genieten.
$Per Dominum

[Postcommunio3]
Verkwikt door de deelname aan de heilige gave, vragen wij U, Heer, onze God, dat wij door de tussenkomst van uw heilige martelaar N. de uitwerking mogen ondervinden van wat wij in deze eredienst vieren.
$Per Dominum
