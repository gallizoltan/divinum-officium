[Rank]
Dominica V Post Pascha;;Semiduplex;;5;;

[Rule]
Gloria
Credo
Suffr=Maria3;Ecclesi√¶,Papa;;

[Introitus]
!Isa 48:20
v. Verkondigt het met jubel, en laat het horen, alleluia. Maakt het bekend tot aan het uiteinde der aarde: de Heer heeft zijn volk bevrijd, alleluia, alleluia.
!Ps 65:1-2
Jubelt God toe, heel de aarde. Bezingt zijn Naam met psalmspel. Brengt Hem lof tot zijn verheerlijking.
&Gloria
v. Verkondigt het met jubel, en laat het horen, alleluia. Maakt het bekend tot aan het uiteinde der aarde: de Heer heeft zijn volk bevrijd, alleluia, alleluia.

[Oratio]
God, van U gaat alle goed uit. Laat ons, die tot U smeken, op uw ingeving onze geest gericht houden op wat juist is, en onder uw leiding dat ook volbrengen.
$Per Dominum.

[Lectio]
Lezing uit de Brief van de heilige Apostel Jacobus
!Jas 1:22-27
Veelgeliefden, gij moet het woord volbrengen en niet alleen aanhoren; want dan zoudt gij u zelf misleiden. Want iemand, die het woord aanhoort, maar niet volbrengt, is te vergelijken met een man, die zijn eigen gelaat in de spiegel ziet; immers hij ziet zichzelf en gaat heen, en aanstonds is hij weer vergeten, hoe hij er uitzag. Maar wie het oog gericht houdt op de volmaakte wet van de vrijheid, en zich daaraan houdt - wie dus niet alleen luistert en weer vergeet, maar de daad volbrengt - hij zal door dat volbrengen zalig zijn. Maar als iemand soms meent, dat hij godsdienstig is, terwijl hij zijn tong niet in bedwang houdt, en zo zichzelf misleidt, diens godsdienstigheid is zonder waarde. Reine en vlekkeloze godsdienstigheid in het oog van God de Vader is dit: Wezen en weduwen te ondersteunen in hun nood, en zich zelf onbesmet te bewaren voor deze wereld.

[Graduale]
Alleluia, alleluia.
V. Christus is verrezen en heeft ons verlicht, die Hij met zijn Bloed heeft verlost. Alleluia.
!Joannes 16:28
Ik ben van de Vader uitgegaan en in de wereld gekomen. Weer verlaat Ik de wereld en ga naar de Vader. Alleluia.

[Evangelium]
Vervolg ++ van het heilig Evangelie volgens Johannes
!Joann 16:23-30
In die tijd zeide Jezus tot zijn leerlingen: Voorwaar, voorwaar, Ik zeg u: al wat gij de Vader in mijn Naam zut vragen, zal Hij u geven. Tot nu toe hebt gij nog niets in mijn Naam gevraagd; vraagt en gij zult verkrijgen, opdat uw vreugde volkomen zij. Over al deze dingen heb Ik in beelden tot u gesproken; het uur komt, dat Ik niet meer in beelden tot u zal spreken, maar u in duidelijke taal over de Vader mededelingen zal doen. Op die dag zult gij in mijn Naam bidden; en Ik zeg u niet, dat Ik de Vader voor u zal vragen; want de Vader zelf heeft u lief, omdat gij Mij liefhebt en omdat gij gelooft, dat Ik van God ben uitgegaan. Ik ben van de Vader uitgegaan en in de wereld gekomen; weer verlaat Ik de wereld en ga heen naar de Vader. Zijn leerlingen zeiden Hem: Zie, nu spreekt Gij duidelijke taal, zonder enige beeldspraak te gebruiken. Nu zien wij, dat Gij alles weet, en dat het niet nodig is, dat iemand U ondervraagt; daarom geloven wij, dat Gij van God zijt uitgegaan.

[Offertorium]
!Ps 65:8-9; 65:20
Zegent, gij volkeren, de Heer onze God, en hoort het lied van zijn lof. Hij behield mij in het leven en liet mijn voeten niet wankelen. Gezegend zij de Heer, die mijn bede niet heeft versmaad, mij zijn genade niet heeft onthouden, alleluia.

[Secreta]
Aanvaard, Heer, met de offergaven de gebeden van uw gelovigen, opdat wij door deze dienst vol trouwe toewijding, mogen binnengaan in de heerlijkheid van de hemel.
$Per Dominum

[Communio]
!Ps 95:2
Zingt voor de Heer, alleluia. Zingt voor de Heer en looft zijn Naam. Verkondigt luide zijn heil van dag tot dag, alleluia, alleluia.

[Postcommunio]
Doe ons, Heer, nu wij verzadigd zijn met de kracht van uw hemels gastmaal, verlangen wat goed is, en ook verkrijgen wat we verlangen.
$Per Dominum
