[Rank]
Dominica IV Post Pascha;;Semiduplex;;5;;

[Rule]
Gloria
Credo
Suffr=Maria3;Ecclesiæ,Papa;;

[Introitus]
!Ps 97:1; 97:2
v. Zingt de Heer een nieuw lied, alleluia, want wonderen heeft de Heer gewrocht, alleluia. Voor het aanschijn der volkeren heeft Hij zijn gerechtigheid geopenbaard, alleluia, alleluia, alleluia.
!Ps 97:1
Redding heeft hem gebracht zijn rechterhand en zijn heilige arm.
&Gloria
v. Zingt de Heer een nieuw lied, alleluia, want wonderen heeft de Heer gewrocht, alleluia. Voor het aanschijn der volkeren heeft Hij zijn gerechtigheid geopenbaard, alleluia, alleluia, alleluia.

[Oratio]
God, die uw gelovigen één maakt van wil, doe uw volkeren beminnen wat Gij voorschrijft, verlangen wat Gij belooft, opdat bij de wisselvalligheden van de wereld ons hart in de ware vreugde verankerd ligt.
$Per Dominum

[Lectio]
Lezing uit de Brief van de heilige Apostel Jacobus
!Jas 1:17-21
Veelgeliefden, iedere goede gave en iedere volmaakte gift komt van boven, afdalend van de Vader van het licht, bij wie er geen verandering is of verduistering door onbestendigheid. Want uit vrije wil heeft Hij ons het leven geschonken door de prediking van de waarheid, opdat wij in zeker opzicht eerstelingen zouden zijn onder zijn schepselen. Gij weet dat, mijn veelgeliefde broeders. Laat iedereen nu vlug bereid zijn om te luisteren, maar niet haastig om te spreken, en niet haastig met toornig te worden. Want een toornig mens volbrengt niet de gerechtigheid Gods. Verwijdert daarom iedere smet en alle verkeerde uitwas, en aanvaardt in zachtmoedigheid het woord, dat in u is uitgezaaid en dat de kracht bezit om uw zielen zalig te maken.

[Graduale]
Alleluia, alleluia.
!Ps 117:16.
De rechterhand des Heren heeft haar kracht ontplooid De rechterhand des Heren heeft mij opgeheven. Alleluia.
!Rom 6:9
Christus, verrezen uit de dood, sterft niet meer. De dood zal over Hem geen heerschappij meer voeren. Alleluia.

[Evangelium]
Vervolg ++ van het heilig Evangelie volgens Johannes
!Joannes 16:5-14
In die tijd sprak Jezus tot zijn leerlingen: Ik ga heen tot Hem, die mij gezonden heeft; en niemand van u vraagt Mij: Waar gaat Gij heen? Maar de droefheid heeft uw hart vervuld, omdat Ik u dit heb meegedeeld. Doch Ik zeg u de waarheid: het is goed voor u, dat Ik wegga. Want zo Ik niet wegga, zal de Helper niet tot u komen; als Ik echter heenga, zal Ik Hem tot u zenden. En wanneer Hij komt, zal Hij aan de wereld bewijzen, dat zij ongelijk heeft wat betreft zonde, gerechtigheid en veroordeling. Wat betreft zonde: omdat zij niet in Mij geloofd hebben. Wat betreft gerechtigheid: omdat Ik heenga tot de Vader, en gij Mij niet meer zult zien. Wat betreft veroordeling: omdat de vorst dezer wereld reeds geoordeeld is. Nog veel heb Ik u te zeggen, doch gij kunt het nu nog niet verdragen. Maar wanneer Hij komt, de Geest der waarheid, dan zal Hij u de volle waarheid leren. Want Hij zal niet spreken uit Zich zelf, maar Hij zal spreken, al wat Hij hoort; en Hij zal u de komende dingen verkondigen. Hij zal Mij verheerlijken, want van het mijne zal Hij ontvangen en het aan u verkondigen.

[Offertorium]
!Ps 65:1-2; 65:16
Juich God toe, heel de aarde. Bezing zijn Naam met psalmspel. Komt en hoort mij aan, gij allen, die God vreest. Ik wil u verhalen de grote dingen, die de Heer aan mij heeft gedaan, alleluia.

[Secreta]
God, Gij hebt ons door de verheven gemeenschap van dit offer deelgenoot gemaakt van de ene allerhoogste Godheid. Doe ons, vragen wij U, door een waardig leven uw waarheid benaderen, zoals wij haar kennen.
$Per Dominum.

[Communio]
!Joann 16:8
Als de Voorspreker zal zijn gekomen, de Geest van waarheid, zal Hij de wereld de zonde doen inzien, en de gerechtigheid en het oordeel, alleluia, alleluia.

[Postcommunio]
Sta ons bij, Heer, onze God, opdat wij, door hetgeen wij met geloof genuttigd hebben, gezuiverd worden van de zonde en aan alle gevaar ontrukt.
$Per Dominum
