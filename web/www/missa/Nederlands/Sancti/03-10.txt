[Rank]
Ss. Quadraginta Martyrum;;Semiduplex;;2.1;;vide C3

[Rule]
vide C3;
Gloria

[Introitus]
!Ps 33:18
v. Luide riepen de gerechtigen, en de Heer heeft hen verhoord en van al hun kwellingen bevrijd.
!Ps 33:2
Prijzen wil ik de Heer te allen tijde, steeds zal mijn mond Hem loven.
&Gloria
v. Luide riepen de gerechtigen, en de Heer heeft hen verhoord en van al hun kwellingen bevrijd.

[Oratio]
Wij vragen U, almachtige God, doe ons, die vernomen hebben hoe krachtig de roemrijke martelaren waren in hun belijdenis, ondervinden, hoe liefdevol zij zijn voor ons in hun voorspraak.
$Per Dominum

[Lectio]
Lezing uit de Brief van de heilige Apostel Paulus aan de Hebreën
!Hebr 11:33-39
Broeders, door de kracht van hun geloof hebben de Heiligen koninkrijken bemachtigd, een leven geleid van gerechtigheid, beloften verkregen, leeuwen de muil gesloten, de kracht van het vuur bedwongen; zij zijn aan de scherpte van het zwaard ontkomen, van ziekte hersteld, sterk geworden in de strijd; zij hebben de legerscharen der vijanden doen vluchten. Vrouwen ontvingen haar doden door verrijzenis terug, anderen weer verdroegen de pijnbank en weigerden de bevrijding, om een betere verrijzenis deelachtig te worden. Weer anderen ondergingen bespotting en geseling, bovendien nog boeien en gevangenschap; zij werden gestenigd, doormidden gezaagd, op de poijnbank gelegd, ter dood gebracht met het zwaard; zij zwierven rond in schapenvachten en geitenvellen, in ontbering, benauwdheid en kwelling; want de wereld was hunner niet waardig; zo doolden zij rond in de woestijn en op het gebergte, in spelonken en holen der aarde. En deze allen, die door hun geloof een eregetuigenis verwierven, zijn bevonden in Christus Jezus, onze Heer.

[Graduale]
!Ps 132:1-2
Zie, hoe goed en heerlijk het is als broeders samen wonen!
V. Het is als balsem op het hoofd, die afdruipt op de baard, de baard van Aäron..
_
!Tractus
!Ps 125:5-6
Wie onder tranen zaaien, zullen met gejubel maaien.
V. Wenend trekken zij op, terwijl zij hun zaad uitstrooien.
V. Maar jubelend zullen zij wederkeren, met hun garven beladen.

[Evangelium]
Vervolg ++ van het heilig Evangelie volgens Lucas
!Luc 6:17-23
In die tijd daalde Jezus van de berg af en bleef staan op een vlak gedeelte; daar bevond zich ook een talrijke groep van zijn leerlingen en een grote menigte volk uit geheel het joodse land en uit Jeruzalem en uit de kuststreek van Tyrus en Sidon; zij waren gekomen om Hem te horen en om genezen te worden van hun kwalen. En zij, die werden gekweld door onreine geesten, werden genezen. En al het volk zocht Hem aan te raken; want er ging een kracht van Hem uit, waardoor Hij allen genas. Toen sloeg Hij zijn ogen op naar zijn leerlingen en sprak: Zalig gij, die arm zijt, want aan u behoort het rijk Gods. Zalig gij, die nu honger lijdt, want gij zult verzadigd worden. Zalig gij, die thans weent, want gij zult verblijd worden. Zalig zult gij zijn, als de mensen u haten, als zij u uitstoten en beschimpen en uw naam verwerpoen als een schande om wille van de Mensenzoon, verheugt u op die dag en verblijdt u; want zie, groot is uw loon in de hemel.

[Offertorium]
!Ps 31:11
Verheugt u in de Heer en jubelt, gij vromen. Roemt, gij allen, die oprecht zijt van harte.

[Secreta]
Geef acht, o Heer, op de gebeden en de offers van uw gelovigen, opdat zij U aangenaam mogen zijn voor het feest van uw heiligen, en ons uw genadige bijstand verzekeren.
$Per Dominum

[Communio]
!Matt 12:50
Wie de wil doet van mijn Vader, die in de hemel is, is mijn broeder, mijn zuster en moeder, zegt de Heer.

[Postcommunio]
Nu Gij door de voorspraak van uw heiligen verzoend zijt, o Heer, vragen wij U: doe ons in de eeuwige zaligheid bezitten, wat wij nu in deze dienst vieren.
$Per Dominum
