[Rank]
S. Apollinaris Episcopi et Martyris;;Duplex;;3;;vide C2

[Rule]
vide C2;
Gloria

[Introitus]
!Dan 3:84; 3:87
v. Priesters van God, prijst de Heer. Heiligen en nederigen van harte, zingt God lof.
!Dan 3:57
Looft, alle werken des Heren, de Heer. Prijst en verheft Hem hoog voor eeuwig.
&Gloria
v. Priesters van God, prijst de Heer. Heiligen en nederigen van harte, zingt God lof.

[Oratio]
God, Beloner van de getrouwen, Gij hebt deze dag geheiligd door het martelaarschap van uw heilige priester Apollinaris. Wij vragen U, laat ons, uw dienaren, die zijn glorierijk feest vieren, door zijn gebeden vergiffenis verkrijgen.
$Per Dominum

[Commemoratio Oratio]
!S. Liborii Ep. et Conf.
Wij vragen U, almachtige God, dat het glorierijk feest van uw heilige belijder en bisschop Liborius onze godsvrucht mag bevorderen en onze zaligheid.
$Per Dominum

[Lectio]
Lezing uit de eerste Brief van de heilige Apostel Petrus
!1 Petri 5:1-11
Veelgeliefden, de priesters onder u bid ik, als uw medepriester en als getuige van Christus' lijden, maar ook als deelgenoot van zijn glorie, die eens geopenbaard zal worden: weidt Gods kudde, die u is toevertrouwd, en zorgt er voor, niet noodgedwongen, maar bereidwillig, zoals God verlangt; ook niet uit schandelijk winstbejag, maar vol toewijding; en niet als dwingelanden over het u toevertrouwde deel, maar van harte een voorbeeld geworden voor de kudde. Wanneer dan de opperherder zal verschijnen, zult gij een onvergankelijke gloriekroon ontvangen. Evenzo gij jongeren, weest onderdanig aan de priesters. Beoefent echter allen jegens elkander de nederigheid; want God weerstaat de hoogmoedigen, maar aan de nederigen schenkt Hij genade. Buigt u daarom nederig onder de machtige hand van God; dan zal Hij u verheffen op de dag van de bezoeking. Werpt al uw bezorgdheid op Hem; want Hij draagt zorg voor u. Weest op uw hoede, en blijft waakzaam; want uw vijand, de duivel, gaat rond als een brullende leeuw, en zoekt, wie hij kan verslinden; weerstaat hem door de kracht van uw geloof, en bedenkt, dat uw christenbroeders over de gehele wereld hetzelfde lijden treft. Maar de God van alle genade, die ons heeft geroepen tot Zijn eeuwige glorie in Christus Jezus, Hij zal ons na een weinig lijden tot volmaaktheid brengen, ons versterken en bevestigen. Aan Hem de glorie en de opperheerschappij in de eeuwen der eeuwen. Amen.

[Graduale]
!Ps 88:21-23
Ik heb David gevonden, mijn dienstknecht, hem gezalfd met mijn heilige olie. Mijn hand zal hem bijstaan, mijn arm herm sterken.
V. De vijand zal niets tegen hem vermogen, de zoon der boosheid zal hem niet schaden. Alleluia, alleluia.
!Ps 109:4
De Heer heeft gezworen en het zal Hem niet berouwen: Gij zijt priester voor eeuwig naar de wijze van Melchisedech. Alleluia.

[Evangelium]
Vervolg ++ van het heilig Evangelie volgens Lucas
!Luc 22:24-30
In die tijd ontstond er onenigheid onder de leerlingen, wie van hen als de voornaamste beschouwd werd. Maar Jezus sprak tot hen: De koningen der heidenen heersen over hen; en degenen, die macht over hen uitoefenen, noemt men nog weldoeners. Bij u echter moet het niet zo zijn; integendeel, wie onder u de voornaamste is, moet als de minste worden; en wie aan het hoofd staat, als de dienaar. Want wie is er voornamer, hij, die aan tafel ligt, of hij, die bedient? Is het niet degene, die aan tafel ligt? Welnu, Ik ben onder u als iemand, die bedient. Gij zijt het evenwel, die Mij trouw gebleven zijt in mijn beproevingen. Daarom, zoals de Vader Mij koninklijke waardigheid verleend heeft, zo zal Ik u verlenen, dat gij in mijn koninkrijk moogt eten en drinken aan mijn tafel, en op tronen moogt zetelen om vonnis te vellen over de twaalf stammen van IsraÃ«l.

[Offertorium]
!Ps 88:25
Mijn trouw en barmhartigheid zullen met hem zijn en in mijn Naam zal zijn hoorn zich verheffen.

[Secreta]
Sla genadig acht, o Heer, op de gaven, die wij U opdragen bij de gedachtenis van uw heilige priester en martelaar Apollinaris, en die wij aanbieden voor onze beledigingen.
$Per Dominum

[Commemoratio Secreta]
!Pro S. Liborio
Wij vragen U, Heer, mogen uw heiligen ons altijd verblijden, opdat wij bij de herdenking van hun verdiensten hun bescherming mogen ondervinden.
$Per Dominum

[Communio]
!Matt 25:20; 20:21
Heer, vijf talenten hebt Gij mij gegeven, zie, vijf talenten heb ik er bij verdiend. Welaan, goede en getrouwe dienstknecht, omdat gij in het kleine trouw zijt geweest, zal Ik u over veel stellen. Ga binnen in de vreugde van de Heer.

[Postcommunio]
Bij het nuttigen van uw heilige gaven vragen wij U, Heer, dat wij begunstigd mogen worden met de voortdurende bescherming van de heilige Apollinaris, want Gij blijft genadig neerzien op hen, die Gij door zo'n hulp laat bijstaan.
$Per Dominum

[Commemoratio Postcommunio]
!Pro S. Liborio
Dankbaar voor de ontvangen gaven, vragen wij U, almachtige God, dat wij op voorspraak van uw heilige belijder en bisschop Liborius de hogere gaven mogen genieten.
$Per Dominum
