[Rank]
In Octava Ss. Petri et Pauli.;;Duplex;;3.1;;ex Sancti/06-29

[Rule]
Gloria
CredoDA
Prefatio=Apostolis

[Introitus]
!Eccli 44:15; 44:14
v. Dat de volken de wijsheid der heiligen verkondigen en de vergadering van hun lof gewage. Hun namen toch zullen in de eeuwen der eeuwen blijven voortleven.
!Ps 32:1
Juicht, gerechtigen, in de Heer. De lofzang past de vromen. 
&Gloria
v. Dat de volken de wijsheid der heiligen verkondigen en de vergadering van hun lof gewage. Hun namen toch zullen in de eeuwen der eeuwen blijven voortleven.

[Oratio]
God, uw hand heeft de heilige Petrus, toen hij op de golven liep, omhoog geheven, dat hij niet zou verdrinken, en zijn medeapostel Paulus bij zijn drie schipbreuken uit het holle van de zee bevrijd. Verhoor ons genadig en laat ons door hun beider verdiensten de eeuwige heerlijkheid verwerven.
$Qui vivis

[Lectio]
Lezing uit het Boek der Wijsheid
!Eccli 44:10-15
Deze nu waren mannen van barmhartigheid; aan hun vrome daden kwam geen einde. Welvaart blijft er bestendig bij hun geslacht; hun nakomelingen vormen een heilig erfdeel; want hun geslacht blijft trouw aan het Verbond. En voor immer houden hun kinderen om hunnentwil stand; hun geslacht en hun glorie zullen niet vergaan. Hun lichamen zijn begraven in vrede, en hun naam blijft leven van geslacht op geslacht. Laat de volkeren verhalen van hun wijsheid, en de Kerk hun lof blijven verkondigen.

[Graduale]
!Sap 3:1-2; 3:3
De zielen der rechtvaardigen zijn in Gods hand, en het marteltuig der bozen raakt hen niet.
V. In de ogen der dwazen schijnen zij te sterven, maar zij zijn in vrede. Alleluia, alleluia.
!Luc 22:28-29; 22:30
Gij zijt Mij trouw gebleven in de beproevingen, en Ik verleen u een koninkrijk, opdat gij op tronen kunt zetelen om de twaalf stammen van Israël te oordelen. Alleluia.

[Evangelium]
Vervolg ++ van het heilig Evangelie volgens Mattheüs
!Matt 14:22-33
In die tijd drong Jezus zijn leerlingen in de boot te gaan en vóór Hem uit te varen naar de overkant; intussen zou Hij de menigte wegzenden. En nadat Hij het volk had weggezonden, besteeg Hij alleen de berg om te bidden. En toen de avond viel, was Hij daar alleen. Maar de boot werd midden op het meer door de golven heen en weer geslingerd, want de wind was tegen. Doch in de vierde nachtwake kwam Hij naar hen toe, wandelend over het meer. En toen zij Hem over het meer zagen wandelen, schrokken zij en riepen: Daar is een spook. En zij schreeuwden het uit van angst. Maar terstond sprak Jezus hen toe, en zeide: Weest gerust; Ik ben het, vreest niet! Maar Petrus antwoordde: Heer, als Gij het zijt, beveel mij dan over het water tot U te komen. En Hij sprak: Kom. En Petrus klom uit de boot, en wandelde over het water om naar Jezus te gaan. Maar toen hij de sterke wind gewaar werd, werd hij bang; en daar hij begon te zinken, riep hij luid: Heer, red mij! En terstond stak Jezus zijn hand uit, greep hem vast en sprak tot hem: Kleingelovige, waarom hebt gij getwijfeld? En toen Hij in de boot gegaan was, ging de wind liggen. En zij, die in het scheepje waren, kwamen nader en wierpen zich voor Hem neer; en zij zeiden: Waarlijk, Gij zijt de Zoon van God.

[Offertorium]
!Ps 149:5-6
De heiligen zullen juichen in hun glorie, zich verblijden op hun legersteden. Gods lof zij in hun mond.

[Secreta]
Wij offeren U, o Heer, onze gebeden en gaven. Mogen wij de steun ondervinden van de gebeden van uw heilige apostelen Petrus en Paulus, opdat zij in uw oog genade vinden.
$Per Dominum

[Communio]
!Sap 3:1; 3:2; 3:3
De zielen der rechtvaardigen zijn in Gods hand, en het marteltuig der bozen raakt hen niet. In de ogen der dwazen schijnen zij te sterven, maar zij zijn in vrede.

[Postcommunio]
Bescherm, o Heer, uw volk en blijf het voortdurend verdedigen om wille van zijn vertrouwen in de voorspraak van uw apostelen Petrus en Paulus.
$Per Dominum
