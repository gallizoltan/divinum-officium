[Rank]
S. Petri Chrysologi Episcopi Confessoris et Ecclesiæ Doctoris;;Duplex;;3;;vide C4a

[Name]
Petre Chrysologe

[Rule]
vide C4a;
Gloria
CredoDA

[Introitus]
!Eccli 15:5
v. Midden in de vergadering opende hij zijn mond, en de Heer vervulde Hem met de geest van wijsheid en verstand; met een eregewaad bekleedde Hij hem.
!Ps 91:2
Heerlijk is het de Heer te loven, uw Naam te bezingen, o Allerhoogste.
&Gloria
v. Midden in de vergadering opende hij zijn mond, en de Heer vervulde Hem met de geest van wijsheid en verstand; met een eregewaad bekleedde Hij hem.

[Oratio]
God, Gij hebt gewild, dat de uitmuntende kerkleraar, de heilige Petrus Chrysologus, op goddelijke wijze aangeduid, werd uitverkoren om uw Kerk te besturen en te onderwijzen. Wij vragen U, laat ons in de hemel tot voorspreker hebben, die wij op aarde als leraar van het leven hadden.
$Per Dominum

[Lectio]
Lezing uit de tweede Brief van de heilige Apostel Paulus aan Timotheüs
!2 Tim 4:1-8
Veelgeliefde, voor het oog van God en Jezus Christus, die levenden en doden zal oordelen, bezweer ik u bij zijn komst en bij zijn rijk: verkondig het evangelie; houd aan, of het welkom is of niet; tracht te overtuigen met smeken of bedreigen, in alle geduld en onderrichting. Want er komt een tijd, dat men de gezonde leer niet meer zal dulden, maar zich vele leraren zal uitzoeken naar eigen verkiezing om zich de oren te laten strelen; een tijd, dat men het oor zal afwenden van de waarheid en zich zal keren naar allerlei verzinselen. Wees gij echter waakzaam; doe in alle omstandigheden uw werk; verricht de taak van de geloofsverkondiger; vervul uw ambt ten volle. Wees op uw hoede! - Want met mij loopt het reeds ten einde en de tijd, dat ik ontbonden zal worden, is nabij. Ik heb de goede strijd gestreden; ik heb de loop volbracht; ik heb het geloof bewaard. Nu rest mij nog de kroon der gerechtigheid, die voor mij is weggelegd, en die de Heer, de rechtvaardige Rechter, mij zal geven op die dag; en niet alleen aan mij, maar evenzo aan hen, die met liefde uitzien naar zijn komst.

[Graduale]
!Eccli 44:16
Zie de hogepriester, die in zijn dagen aan God heeft behaagd.
!Eccli 44:20
Niemand werd er gevonden, die als hij aan de wet van de Allerhoogste getrouw bleef. Alleluia, alleluia.
!Ps 109:4
Gij zijt priester voor eeuwig, naar de wijze van Melchisedech. Alleluia.

[Evangelium]
Vervolg ++ van het heilig Evangelie volgens Mattheüs
!Matt 5:13-19
In die tijd sprak Jezus tot zijn leerlingen: Gij zijt het zout der aarde. Maar als het zout zijn kracht verliest, waarmee zal men het dan zouten? Het deugt nergens meer voor, dan om weggeworpen en door de mensen vertreden te worden. Gij zijt het licht der wereld. Een stad, die op een berg ligt, kan niet verborgen blijven. Ook steekt men geen lamp aan om ze onder de korenmaat te zetten; maar men plaatst ze op de kandelaar, om ze te laten schijnen voor allen, die in huis zijn. Laat zó ook uw licht schijnen voor de mensen, opdat zij uw goede werken zien, en uw Vader verheerlijken, die in de hemel is. Meent niet, dat Ik ben gekomen, om de Wet of de Profeten af te schaffen. Ik ben niet gekomen om af te schaffen, maar om tot volmaaktheid te brengen. Want voorwaar, Ik zeg U: totdat hemel en aarde vergaan, zal er van de Wet geen jota of stipje vergaan, voordat alles is geschied. Wie derhalve een van de geringste dezer geboden afschaft, en aldus leert aan de mensen, hij zal de minste zijn in het rijk der hemelen; maar wie ze onderhoudt en ze leert, hij zal groot zijn in het rijk der hemelen.

[Offertorium]
!Ps 91:13
De rechtvaardige zal bloeien als een palmboom, als een ceder van de Libanon gedijen.

[Secreta]
Moge, o Heer, het liefdevol gebed van uw bisschop en kerkleraar Petrus Chrysologus ons niet ontbreken. Moge het onze gaven U welgevallig maken en ons steeds weer vergeving bekomen.
$Per Dominum

[Communio]
!Matt 25:20; 25:21
Heer, vijf talenten hebt Gij mij gegeven. Zie, nog vijf heb ik erbij gewonnen. Welaan, goede en getrouwe knecht, omdat ge in het kleine getrouw zijt geweest, zal Ik u over veel stellen. Treed binnen in de vreugde van uw Heer.

[Postcommunio]
Opdat uw offers ons de zaligheid kunnen brengen, o Heer, vragen wij U, dat uw heilige bisschop en uitgelezen leraar Petrus Chrysologus als onze voorspreker op mag treden.
$Per Dominum

