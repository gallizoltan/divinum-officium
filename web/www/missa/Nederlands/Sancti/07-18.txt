[Rank]
S. Camilli de Lellis Confessoris;;Duplex;;3;;vide C5

[Rule]
vide C5
Gloria

[Introitus]
!Joann 15:13
v. Niemand heeft groter liefde, dan wie zijn leven geeft voor zijn vrienden.
!Ps 40:2
Gelukkig hij, die zich ontfermt over de arme en ellendige. Op de dag des onheils zal de Heer hem bevrijden.
&Gloria
v. Niemand heeft groter liefde, dan wie zijn leven geeft voor zijn vrienden.

[Oratio]
God, Gij hebt de heilige Camillus getooid met een bijzondere gave van liefde om de zielen in hun laatste strijd bij te staan. Wij vragen, stort in ons om zijn verdiensten de geest van uw liefde, opdat wij in het uur van ons scheiden, de vijand mogen overwinnen en de hemelse kroon behalen.
$Per Dominum

[Lectio]
Lezing uit de eerste Brief van de heilige Apostel Johannes
!1 Joann 3:13-18
Veelgeliefden, wilt u niet verwonderen, als de wereld u haat. Wij weten, dat wij zijn overgebracht van de dood naar het leven, daar wij immers onze broeders beminnen. Wie geen liefde heeft, blijft nog in de dood. Ieder, die zijn broeder haat, is een moordenaar. En gij weet, dat geen moordenaar eeuwig leven in zich draagt. Hieraan hebben wij de liefde van God leren kennen, dat Hij zijn leven voor ons gegeven heeft; ook wij moeten ons leven geven voor onze broeders. Wie de goederen dezer wereld bezit, en zijn broeder gebrek ziet lijden, en niettemin zijn hart voor hem sluit, hoe zou in hem de liefde Gods aanwezig zijn? Mijn kinderkens, laat ons niet beminnen met woorden of met de tong, maar metterdaad en in waarheid.

[Graduale]
!Ps 36:30-31
De mond van de rechtvaardige verkondigt de wijsheid, en gerechtigheid spreekt zijn tong. De Wet van zijn God blijft in zijn hart.
V. De wet van zijn God blijft in zijn hart en zijn schreden wankelen niet. Alleluia, alleluia.
!Ps 111:1
Gelukkig de man, die de Heer vreest, en zich in zijn geboden ten zeerste verheugt. Alleluia.

[Evangelium]
Vervolg ++ van het heilig Evangelie volgens Johannes
!Joannes 15:12-16.
In die tijd sprak Jezus tot zijn leerlingen: Dit is mijn gebod, dat gij elkander liefhebt, zoals Ik u heb liefgehad. Niemand heeft grotere liefde dan hij, die zijn leven geeft voor zijn vrienden. Gij zijt mijn vrienden, als gij doet, wat Ik u gebied. Ik wil u geen dienstknechten meer noemen; want de dienstknecht weet niet, wat zijn meester doet; maar Ik heb u vrienden genoemd, omdat Ik u alles heb bekend gemaakt, wat Ik van mijn Vader heb gehoord. Niet gij hebt Mij uitverkoren, maar Ik heb u uitverkoren; en Ik heb u aangesteld, om uit te gaan en vrucht voort te brengen, en wel blijvende vrucht: opdat de Vader u alles moge geven, wat gij Hem vraagt in mijn naam.

[Offertorium]
!Ps 20:2-3.
Over uw macht, o Heer, verheugt zich de rechtvaardige. Hij jubelt uitbundig over uw hulp, zijn hartewens hebt Gij verhoord.

[Secreta]
Moge, God, almachtige Vader, de onbevlekte offerande, waardoor wij het werk van de onmetelijke liefde van onze Heer Jezus Christus hernieuwen, op voorspraak van de heilige Camillus een heilzaam geneesmiddel zijn tegen alle zwakheden van ziel en lichaam, en in de laatste strijd een troost en bescherming. 
$Per eundem

[Communio]
!Matt 25:36; 25:40
Ik was ziek en gij hebt Mij bezocht. Voorwaar, voorwaar, Ik zeg u: wat gij aan een van mijn geringste broeders gedaan hebt, hebt gij aan Mij gedaan.

[Postcommunio]
Wij vragen U. Heer, geef ons door dit hemels voedsel, dat wij bij de viering van het feest van uw heilige belijder Camillus met liefdevolle godsvrucht genuttigd hebben, de genade om in het uur van onze dood, gesterkt door de Sacramenten en van alle schuld gereinigd, blij te mogen worden opgenomen in de schoot van uw barmhartigheid.
$Qui vivis

[Commemoratio Oratio]
!Ss. Symphorosæ et septem Filiorum ejus Mm
God, Gij staat ons toe de geboortedag van uw heilige martelares Symphorosa en haar kinderen te vieren. Doe ons in de eeuwige zaligheid van hun gezelschap genieten.
$Per Dominum

[Commemoratio Secreta]
!Ss. Symphorosæ et septem Filiorum ejus Mm
Wij dragen U, o Heer, de gaven van onze toewijding op. Mogen zij U welgevallig zijn als eerbetoon voor uw rechtvaardigen, en ons door uw barmhartigheid tot heil strekken.
$Per Dominum

[Commemoratio Postcommunio]
!Ss. Symphorosæ et septem Filiorum ejus Mm
Wij vragen U, Heer, doe ons op voorspraak van uw heilige martelaren Symphorosa en haar kinderen met een zuiver hart ontvangen, wat wij met de mond nuttigden.
$Per Dominum
