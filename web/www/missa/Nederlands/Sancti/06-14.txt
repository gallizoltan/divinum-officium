[Rank]
S. Basilii Magni Confessoris et Ecclesiæ Doctoris;;Duplex;;3;;vide C4a

[Rule]
vide C4a
Gloria
CredoDA

[Name]
Basili

[Introitus]
!Eccli 15:5.
v. Midden in de vergadering opende hij zijn mond en de Heer vervulde Hem met de geest van wijsheid en verstand; met een eregewaad bekleedde Hij hem.
!Ps 91:2
Het is heerlijk de Heer te loven, uw Naam te bezingen, o Allerhoogste.
&Gloria
v. Midden in de vergadering opende hij zijn mond en de Heer vervulde Hem met de geest van wijsheid en verstand; met een eregewaad bekleedde Hij hem.

[Oratio]
Wij vragen U, Heer, verhoor de gebeden, die wij storten op het feest van uw heilige bisschop en belijder Basilius, en ontsla ons van alle zonden om wille van de verdiensten van hem, die U waardig vermocht te dienen.
$Per Dominum

[Lectio]
Lezing uit de tweede Brief van de heilige Apostel Paulus aan Timotheüs
!2 Tim 4:1-8
Veelgeliefde, voor het oog van God en Jezus Christus, die levenden en doden zal oordelen, bezweer ik u bij zijn komst en bij zijn rijk: verkondig het evangelie; houd aan, of het welkom is of niet; tracht te overtuigen met smeken of bedreigen, in alle geduld en onderrichting. Want er komt een tijd, dat men de gezonde leer niet meer zal dulden, maar zich vele leraren zal uitzoeken naar eigen verkiezing om zich de oren te laten strelen; een tijd, dat men het oor zal afwenden van de waarheid en zich zal keren naar allerlei verzinselen. Wees gij echter waakzaam; doe in alle omstandigheden uw werk; verricht de taak van de geloofsverkondiger; vervul uw ambt ten volle. Wees op uw hoede! - Want met mij loopt het reeds ten einde en de tijd, dat ik ontbonden zal worden, is nabij. Ik heb de goede strijd gestreden; ik heb de loop volbracht; ik heb het geloof bewaard. Nu rest mij nog de kroon der gerechtigheid, die voor mij is weggelegd, en die de Heer, de rechtvaardige Rechter, mij zal geven op die dag; en niet alleen aan mij, maar evenzo aan hen, die met liefde uitzien naar zijn komst.

[Graduale]
!Ps 36:30-81
De mond van de rechtvaardige verkondigt de wijsheid, en gerechtigheid spreekt zijn tong.
V. De wet van zijn God blijft in zijn hart en zijn schreden wankelen niet. Alleluia, alleluia.
!Ps 88:21
Ik heb David gevonden, mijn dienstknecht, hem gezalfd met heilige olie. Alleluia.

[Evangelium]
Vervolg ++ van het heilig Evangelie volgens Lucas
!Luc 14:26-35
In die tijd sprak Jezus tot het volk: Indien iemand tot mij komt en niet zijn vader haat en zijn moeder, zijn vrouw en zijn kinderen, zijn broeders en zijn zusters, ja zelfs zijn eigen leven, dan kan hij mijn leerling niet zijn. En wie niet zijn kruis draagt en Mij volgt, hij kan mijn leerling niet zijn. Want wie onder u, die een toren wil bouwen, gaat niet eerst de nodige kosten berekenen, of hij wel genoeg heeft om het te voltooien; want als hij het fundament heeft gelegd en niet zou kunnen afbouwen, dan zouden allen, die het zien, hem uitlachen en zeggen: Die man is met bouwen begonnen, maar hij kan het niet voltooien. Of welke koning, die een andere koning wil gaan beoorlogen, gaat niet eerst bij zichzelf overleggen, of hij met tienduizend man slag kan leveren tegen de ander, die met twintigduizend man tegen hem optrekt. Anders zendt hij, terwijl de ander nog ver weg is, een gezantschap om over vrede te onderhandelen. Evenzo kan ook niemand van u mijn leerling zijn, als hij geen afstand doet van alles, wat hij bezit. Het zout is goed; maar als het zout zijn kracht verliest, waarmee zal men het dan weer zouten? Dan deugt het niet meer voor het land noch voor de mesthoop; maar men werpt het weg. Wie oren heeft om te horen, dat hij hore.

[Offertorium]
!Ps 88:25
Mijn trouw en barmhartigheid zullen met hem zijn en in mijn Naam zal zijn hoorn zich verheffen.

[Secreta]
Wij vragen U, Heer, dat het jaarlijkse feest van uw heilige belijder en bisschop Basilius ons een plaats in uw vaderhart verzekeren mag, opdat dit liefdevol zoenoffer hem een zalige beloning verschaffe, en ons de gave van uw genade verzekere.
$Per Dominum

[Communio]
!Luc 12:42
Een trouwe en verstandige dienstknecht was hij, die de Heer over zijn gezin aanstelde om hun op tijd de maat tarwe uit te reiken.

[Postcommunio]
God, Beloner van getrouwe zielen, doe ons door de beden van uw heilige belijder en bisschop Basilius, wiens roemrijk feest wij vieren, vergiffenis verkrijgen.
$Per Dominum
