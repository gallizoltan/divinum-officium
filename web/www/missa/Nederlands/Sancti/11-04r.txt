[Rank]
S. Caroli Episcopi et Confessoris;;Duplex;;3;;vide C4

[Rule]
vide C4;
9 lectiones

[Introitus]
!Eccli 45:30
v. De Heer sloot met hem een bond van vrede en maakte hem koning, opdat hij de priesterlijke waardigheid zou bezitten.
!Ps 131:1
Blijf David gedenken, o Heer, en al zijn moeizame zorgen.
&Gloria
v. De Heer sloot met hem een bond van vrede en maakte hem koning, opdat hij de priesterlijke waardigheid zou bezitten.

[Oratio]
Behoed uw Kerk, o Heer, door de blijvende bescherming van uw heilige bisschop en belijder Carolus, opdat zijn voorspraak ons altjd doe branden van liefde tot U, zoals zijn herderlijke zorg hem de glorie heeft bereid.
$Per Dominum

[Commemoratio Oratio]
!Pro Ss. Vitale et Agrícola Martyribus
Wij vragen U, almachtige God, laat ons, die het feest vieren van uw heilige martelaren Vitalis en Agricola, de hulp van hun voorspraak bij U mogen ondervinden.
$Per Dominum

[Lectio]
Lezing uit het Boek der Wijsheid
!Eccli 44:16-27; 45, 3-20
Zie de hogepriester, die in zijn dagen aan God heeft behaagd en gerecht werd bevonden; ten tijde der gramschap strekte hij tot verzoening. Niemand werd er gevonden zoals hij, die aan de wet van de Allerhoogste getrouw bleef. Daarom heeft de Heer onder ede beloofd hem groot te maken onder zijn volk. Alle volken heeft Hij in hem gezegend, en in zijn persoon zijn Verbond bevestigd. Hij onderscheidde hem met zijn zegeningen, bewees hem voortdurend zijn barmhartigheid; want hij vond genade in de ogen des Heren. Hij maakte hem groot in de ogen van koningen, en verleende hem de kroon der glorie. Een eeuwig verbond heeft Hij met hem gesloten, en het hogepriesterschap hem verleend, daardoor hem geluk geschonken en ere; doordat hij priester was en in zijn eer mocht delen, en Hem een waardig reukoffer mocht brengen tot lieflijke geur.

[Graduale]
!Eccli 44:16
Zie de hogepriester, die in zijn dagen aan God heeft behaagd.
!Eccli 44:20
V. Niemand werd er gevonden, die zo trouw als hij de wet van de Allerhoogste onderhield. Alleluia, alleluia.
!Ps 109:4
Gij zijt priester voor eeuwig naar de wijze van Melchisedech. Alleluia.

[Evangelium]
Vervolg ++ van het heilig Evangelie volgens Mattheüs
!Matt 25:14-23
In die tijd hield Jezus zijn leerlingen deze gelijkenis voor: Er was eens een mens, die naar het buitenland ging; daarom riep hij zijn dienaren, en vertrouwde hun zijn bezittingen toe. En aan de één gaf hij vijf talenten, aan een ander twee, en aan een derde één, aan ieder volgens zijn bekwaamheid; dan ging hij terstond op reis. Degene nu, die vijf talenten ontvangen had, ging heen, dreef er handel mee, en won er nog vijf bij. Evenzo won ook hij, die er twee ontvangen had, nog twee er bij. Maar hij, die er één ontvangen had, ging heen, maakte een kuil in de grond, en verborg daar het geld van zijn heer. Geruime tijd daarna echter kwam de heer van die dienaren terug, en hield afrekening met hen. En toen degene, die de vijf talenten ontvangen had, naar voren trad, haalde hij nog vijf talenten te voorschijn, en zeide: Heer, vijf talenten hebt gij mij toevertrouwd; zie, ik heb er nog vijf bij verdiend. Zijn heer zeide tot hem: Uitstekend! goede en getrouwe knecht; omdat gij over weinig getrouw geweest zijt, zal ik u stellen over veel; treed binnen in de vreugde van uw heer. Dan kwam ook hij, die de twee talenten ontvangen had, naar voren en zeide: Heer, twee talenten hebt gij mij toevertrouwd; zie, ik heb er nog twee bij verdiend. Zijn heer zeide hem: Uitstekend! goede en getrouwe knecht; omdat gij over weinig getrouw geweest zijt, zal ik u stellen over veel; treed binnen in de vreugde van uw heer.

[Offertorium]
!Ps 88:21-22
Ik heb David gevonden, mijn dienstknecht, hem gezalfd met mijn heilige olie. Mijn hand zal hem bijstaan, mijn arm hem sterken.

[Secreta]
Wij vragen U, Heer, mogen uw heiligen ons altijd verblijden, opdat wij bij de herdenking van hun verdiensten hun bescherming mogen ondervinden.
$Per Dominum

[Commemoratio Secreta]
!Pro Ss. Vitale et Agrícola Martyribus
Wij vragen U, Heer, laat U verzoenen door de offergaven en verdedig ons op voorspraak van uw heilige martelaren Vitalis en Agricola tegen alle gevaren.
$Per Dominum

[Communio]
!Luc 12:42
Hij was een trouwe en verstandige knecht, die de Heer heeft aangesteld over zijn gezin om hun op tijd de maat tarwe uit te reiken.

[Postcommunio]
Dankbaar voor de ontvangen gaven vragen wij U, almachtige God, dat wij op voorspraak van uw heilige belijder en bisschop Carolus de hogere gaven mogen genieten.
$Per Dominum

[Commemoratio Postcommunio]
!Pro Ss. Vitale et Agrícola Martyribus
Moge, o Heer, dee communie ons van zonden zuiveren, en op voorspaak van uw heilige martelaren Vitalis en Agricola doen delen in zijn hemelse heilskracht.
$Per Dominum
