[Rank]
Inventione Sanctæ crucis;;Duplex II classis;;5.1;;

[Rule]
Gloria
Credo
Prefatio=Quad5

[Introitus]
!Gal 6:14
v. Wij echter moeten roemen op het Kruis van onze Heer Jezus Christus. In Hem toch ligt ons heil, ons leven en onze verrijzenis. Door Hem zijn wij verlost en bevrijd, alleluia, alleluia.
!Ps 66:2.
God zij ons genadig en zegene ons. Hij doe zijn aanschijn over ons stralen en zij ons genadig.
&Gloria
v. Wij echter moeten roemen op het Kruis van onze Heer Jezus Christus. In Hem toch ligt ons heil, ons leven en onze verrijzenis. Door Hem zijn wij verlost en bevrijd, alleluia, alleluia.

[Oratio]
God, Gij hebt bij de roemrijke vinding van het Kruis van onze Verlossing de wonderen van uw lijden vernieuwd. Doe ons door de waarde van dit levenwekkend hout steun voor het eeuwig leven verwerven.
$Qui vivis

[Lectio]
Lezing uit de Brief van de heilige Apostel Paulus aan de  Philippenzen
!Phil 2:5-11
Broeders, laat in u dezelfde gezindheid leven, die er was in Christus Jezus. Daar Hij goddelijk was van wezen, was het voor Hem niet onrechtmatig aan God gelijk te willen zijn; maar toch heeft Hij Zich zelf vernietigd, door het wezen aan te nemen van een slaaf, door gelijk te worden aan de mensen, en uiterlijk te zijn als een mens. Hij heeft Zich zelf vernederd door gehoorzaam te worden tot de dood, ja zelfs tot de dood aan het kruis, Maar daarom ook heeft God Hem hoog verheven en Hem de Naam gegeven, die iedere naam te boven gaat, (Hier knielt men.) opdat in de Naam van Jezus iedere knie zich buige, in de hemel, op de aarde of onder de aarde, en iedere tong belijde, dat Jezus Christus, de Heer, in de glorie is van God de Vader.

[Graduale]
Alleluia, alleluia.
!Ps 95:10
Roept tot de volkeren, dat de Heer regeert vanaf het kruishout. Alleluia.
V. Zoete takken, zoete spijkers, wat een zoete last draagt gij. Gij alleen mocht waardig heten Hem te dragen, die zich noemt Heer en Koning van de hemel. Alleluia.

[Evangelium]
Vervolg ++ van het heilig Evangelie volgens Johannes
!Joannes 3:1-15
In die tijd was er onder de farizeën een zekere Nicodemus, een raadslid van de Joden. Deze kwam in de nacht tot Jezus en zeide tot Hem: Meester, wij weten, dat Gij van Godswege gekomen zijt als leraar; want niemand kan zulke tekenen doen als Gij doet, indien God niet met hem is. Jezus gaf hem ten antwoord: Voorwaar, voorwaar, Ik zeg u: als iemand niet opnieuw geboren wordt, kan hij het rijk van God niet aanschouwen. Nicodemus vroeg Hem: Hoe kan nu een mens weer geboren worden, als hij reeds op hoge leeftijd is? Kan hij soms terugkeren in de schoot van zijn moeder om opnieuw geboren te worden? Jezus antwoordde: Voorwaar, voorwaar, Ik zeg u: als iemand niet opnieuw geboren wordt uit water en Heilige Geest, kan hij het rijk van God niet binnengaan. Wat uit het vlees geboren is, is vlees; en wat uit de geest geboren is, is geest. Verwondert u niet, dat Ik u gezegd heb: Gij moet opnieuw geboren worden. De wind waait, waar hij wil, en gij hoort zijn gesuis, maar gij weet niet, waar hij vandaan komt of waar hij heengaat; zo is het ook met een ieder, die uit de geest geboren is. Nicodemus hernam en vroeg Hem: Hoe kan dit dan geschieden? Jezus gaf hem ten antwoord: Zijt gij leraar in Israël, en gij weet dat niet? Voorwaar, voorwaar, Ik zeg u: wat Wij weten, spreken Wij uit, en wat Wij gezien hebben, getuigen Wij; maar gij aanvaardt ons getuigenis niet. Als gij niet gelooft, wanneer Ik u spreek over aardse dingen, hoe zult gij dan geloven, als Ik u over hemelse dingen spreek? En niemand is opgestegen ten hemel, dan Hij, die uit de hemel is neergedaald, de Mensenzoon, die in de hemel is. En zoals Mozes in de woestijn de slang ophief, zo moet ook de Mensenzoon worden opgeheven; opdat ieder, die in Hem gelooft, niet verloren ga, maar eeuwig leven hebbe.

[Offertorium]
!Ps 117:16; 117:17
De rechterhand des Heren heeft haar kracht ontplooid. De rechterhand des Heren heeft mij opgeheven. Niet sterven zal ik, maar leven en de werken des Heren verkondigen, alleluia.

[Secreta]
Sla genadig acht, o Heer, op het offer, dat wij U opdragen, opdat het alle oorlogsrampen van ons moge afweren, en ons door de heilige kruisbanier van uw Zoon onder uw veilige bescherming stellen, om de hinderlagen van vijandige machten te kunnen verijdelen.
$Per eundem

[Communio]
!
Door het teken van het Kruis, bevrijd ons van onze vijanden, o God, alleluia.

[Postcommunio]
Verzadigd door de hemelse spijs en verkwikt door de geestelijke drank, vragen wij U, almachtige God, ons te verdedigen tegen de boze vijand, die Gij ons laat overwinnen door het heilig Kruishout van uw Zoon, het wapen van gerechtigheid tot redding van de wereld.
$Per eundem

[Commemoratio Oratio]
!Pro Ss. Alexandro I Papa, Eventio et Theodulo Mm. ac Juvenale Ep. et Conf.
Wij vragen U, almachtige God, bevrijd ons die het geboortefeest vieren van uw heiligen Alexander, Eventius, Theodulus en Juvenalis, door hun voorspraak van alle rampen, die ons dreigen.
$Per Dominum

[Commemoratio Secreta]
!Pro Ss. Alexandro I Papa, Eventio et Theodulo Mm. ac Juvenale Ep. et Conf.
Wij vragen U, Heer, moge een rijke zegen neerdalen over dit offer. Dat het in ons door uw barmhartigheid heiligheid bewerke, en ons vreugde doe vinden in het feest van uw heiligen.
$Per Dominum

[Commemoratio Postcommunio]
!Pro Ss. Alexandro I Papa, Eventio et Theodulo Mm. ac Juvenale Ep. et Conf.
Verkwikt door de deelname aan de heilige gave, vragen wij U, Heer, onze God, dat wij door de tussenkomst van uw heiligen Alexander, Eventius, Theodulus en Juvenalis de uitwerking mogen ondervinden van wat wij in deze eredienst vieren.
$Per Dominum
