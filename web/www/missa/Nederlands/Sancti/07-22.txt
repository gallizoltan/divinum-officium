[Rank]
S. Mariæ Magdalenæ Poenitentis;;Duplex;;3;;vide C7

[Rule]
vide C7;
Gloria
CredoDA

[Introitus]
!Ps 118:95-96
v. Zondaars wachtten mij op, om mij te verderven, maar ik geef acht op uw voorschriften, o Heer; ik heb bevonden, dat alle volmaaktheid beperkt is, maar onbegrensd is uw gebod.
!Ps 118:1
Gelukkig zij, die smetteloos zijn op hun levensweg, die wandelen volgens de wet des Heren.
&Gloria
v. Zondaars wachtten mij op, om mij te verderven, maar ik geef acht op uw voorschriften, o Heer; ik heb bevonden, dat alle volmaaktheid beperkt is, maar onbegrensd is uw gebod.

[Oratio]
Wij vragen U, Heer, wil ons steunen met de hulp van de heilige Maria Magdalena, want op haar bidden hebt Gij ook haar broer Lazarus nog na vier dagen uit het dodenrijk ten leven opgewekt.
$Qui vivis

[Lectio]
Léctio libri Sapiéntiæ.
!Cant 3:2-5; 8:6-7
Ik wil opstaan en de stad doorkruisen; op de straten en de pleinen wil ik zoeken naar hem, die mijn ziel bemint. Ik heb hem gezocht, maar niet gevonden. Ik ontmoette de wachters, die de stad bewaken. Hebt gij hem soms gezien, die mijn ziel bemint? Slechts weinig was ik van hen verder gegaan, toen vond ik die mijn ziel bemint. Ik greep hem vast, en laat hem niet weer los, voordat ik hem gebracht heb in het huis van mijn moeder, en in de kamer van die mij ter wereld bracht. Ik bezweer u, dochters van Jeruzalem, bij de hinden en herten van het veld, maakt mijn beminde niet wakker en wekt haar niet, voordat zij zelf het wil. Leg mij als een zegel op uw hart, als een zegel op uw arm. Want de liefde is sterk als de dood, de liefde is machtig als het graf. Haar gloed is de gloed van vuur en van vlammen; geen vloed van water kan de liefde ooit blussen, en geen stromen haar ooit overstelpen. Al geeft iemand ook heel het bezit van zijn huis voor de liefde, dan nóg zou hij ze schatten als niets.

[Graduale]
!Ps 44:8
Gij hebt de gerechtigheid liefgehad en de boosheid gehaat. 
V. Daarom heeft God, uw God, U gezalfd met de olie der vreugde. Alleluia, alleluia.
!Ps 44:3
V. Bevalligheid ligt op uw lippen, daarom heeft God u gezegend voor eeuwig. Alleluia.

[Evangelium]
Vervolg ++ van het heilig Evangelie volgens Lucas
!Luc 7:36-50
In die tijd nodigde een van de farizeën Jezus bij zich ten maaltijd. En Hij ging het huis van die farizeër binnen en nam plaats aan tafel. En zie, toen een vrouw, die in de stad een zondig leven leidde, vernam, dat Hij in het huis van die farizeër aan tafel was, kwam zij met een albasten vaas vol balsem; en terwijl zij achter Hem stond bij zijn voeten, begon zij die met haar tranen te besproeien en droogde ze met haar haren af; en zij drukte haar lippen op zijn voeten en goot er de balsem over uit. Toen de farizeër, die Hem had uigenodigd, dat zag, dacht hij bij zich zelf: Als Deze een profeet was, zou Hij weten, wie en wat voor vrouw het is, die Hem aanraakt, dat zij een zondares is. En Jezus nam het woord en zeide tot hem: Simon, Ik heb u iets te zeggen. En hij antwoordde: Goed, Meester, spreek. Een geldschieter had twee schuldenaars; de eerste was hem vijfhonderd tienling schuldig en de ander vijftig. Omdat zij niet in staat waren te betalen, schold hij het aan beiden kwijt. Wie zou hem nu het meest beminnen? Simon antwoordde: Ik veronderstel: degene, aan wie hij het meest heeft kwijtgescholden. En Hij zeide hem: Gij hebt juist geoordeeld. Dan keerde Hij zich naar de vrouw en sprak tot Simon: Ziet gij hier deze vrouw? Ik ben in uw huis gekomen; gij hebt Mij geen water voor mijn voeten gegeven; maar zij heeft met haar tranen mijn voeten besproeid en ze met haar haren afgedroogd; gij hebt Mij geen kus gegeven; maar zij heeft vanaf het ogenblik, dat zij binnenkwam, niet opgehouden mijn voeten te kussen; gij hebt mijn hoofd niet gezalfd met olie, maar zij heeft mijn voeten gezalfd met balsem. Daarom zeg Ik u: haar vele zonden worden haar vergeven, omdat zij veel bemind heeft. Maar hij, aan wie minder vergeven wordt, bemint ook minder. Toen sprak Hij tot haar: Uw zonden worden u vergeven. En de andere gasten dachten bij zich zelf: Wie is Deze toch, dat Hij zelfs zonden vergeeft? Maar Hij sprak tot de vrouw: Uw geloof heeft u gered. Ga in vrede.

[Offertorium]
!Ps 44:10
Koningsdochters zijn U tot eregeleide, de Koningin staat aan uw rechterhand in een met goud gestikt gewaad, en rijk aan versierselen.

[Secreta]
Wij vragen U, Heer, mogen de roemrijke verdiensten van de heilige Maria Magdalena onze gaven U welgevallig doen zijn, zoals uw enige Zoon ook het door haar aangeboden huldeblijk genadig aanvaard heeft.
$Qui tecum

[Communio]
!Ps 118:121; 118:122; 118:128
Recht en gerechtigheid heb ik beoefend, o Heer, laat de trotsen mij niet belasteren. Ik richt mij naar al uw bevelen, en van iedere weg der ongerechtigeheid heb ik een afschuw.

[Postcommunio]
Na het nuttigen van het enige en heilzame geneesmiddel, uw Lichaam en kostbaar Bloed, vragen wij U, Heer, door de bescherming van de heilige Maria Magdalena van alle kwaad bevrijd te worden.
$Qui vivis

