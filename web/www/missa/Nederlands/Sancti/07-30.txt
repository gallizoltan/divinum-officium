[Rank]
S. Abdon et Sennen Martyrum;;Simplex;;1.1;;vide C3

[Rule]
vide C3;
Gloria

[Oratio]
God, Gij hebt uw heiligen Abdon en Sennen rijke genadegaven gegeven om tot deze heerlijkheid te komen. Schenk uw dienaren vergeving van zonden, opdat zij om wille van de verdiensten van uw heiligen van alle onheil bevrijd mogen worden.
$Per Dominum

[Lectio]
Lezing uit de tweede Brief van de heilige Apostel Paulus aan de Corinthiërs
!2 Cor 6:1-10.
Broeders, wij willen ons tonen als dienaren van God, door veel geduld, in wederwaardigheden en noden en moeilijkheden, in geselslagen en gevangenschap en volksoploop, in zwoegen en waken en vasten; door reinheid en kennis - door lankmoedigheid en goedheid; door de Heilige Geest, door ongeveinsde liefde, door prediking van waarheid en door kracht van God; met de wapenen der gerechtigheid in rechter- en linkerhand; onder eer en smaad, - onder kwade of goede naam; als bedriegers, en toch waarachtig, - als onbekend, en toch welbekend; als bijna dood, en zie, wij leven; als geslagen en toch niet gedood; als bedroefde mensen, maar toch altijd blijde; als arm, en toch maken wij velen rijk; als mensen, die niets hebben, en toch alles bezitten.

[Graduale]
!Exodi 15:11
Roemrijk is de Heer in zijn heiligen, wondervol is Hij in zijn majesteit en Hij werkt wonderen.
!Exod 15:6
V. Uw rechterhand, o Heer, is heerlijk in zijn kracht, uw rechterhand velde de vijanden. Alleluia, alleluia.
!Ps 3:1
De zielen der rechtvaardigen zijn in Gods hand en het marteltuig der bozen raakt hen niet. Alleluia.

[Evangelium]
Vervolg ++ van het heilig Evangelie volgens Mattheüs
!Matt 5:1-12
In die tijd ging Jezus bij het zien van de menigte de berg op; en toen Hij zich had neergezet, kwamen zijn leerlingen tot Hem. Dan opende Hij de mond, en onderrichtte hen als volgt: Zalig de armen van geest, want aan hen behoort het rijk der hemelen; Zalig de zachtmoedigen, want zij zullen het Land in bezit nemen; Zalig zij, die wenen, want zij zullen getroost worden; Zalig zij, die hongeren en dorsten naar de gerechtigheid, want zij zullen verzadigd worden; Zalig de barmhartigen, want zij zullen barmhartigheid verwerven; Zalig de zuiveren van harte, want zij zullen God zien; Zalig de vredebrengers, want zij zullen kinderen Gods genoemd worden; Zalig zij, die vervolging lijden om wille der gerechtigheid, want aan hen behoort het rijk der hemelen. Zalig zijt gij, wanneer men u beschimpt en vervolgt en valselijk beschuldigt van allerlei kwaad om mijnentwille; verheugt en verblijdt u, want overvloedig is het loon in de hemel.

[Offertorium]
!Ps 67:36
Wonderbaar is God in zijn heiligen, de God van Israël. Hij zelf schenkt macht en kracht aan zijn volk. Geprezen zij God.

[Secreta]
Wij vragen U, Heer, dat deze offerande, die wij bij de viering van de geboortedag van uw heilige martelaren opdragen, de banden onzer boosheid verbreke en ons de gaven van uw goedertierenheid verwerve.
$Per Dominum

[Communio]
!Ps 78:2; &8:11
De lijken van uw dienaren, o Heer, hebben zij tot aas geworpen voor de vogelen des hemels, de lichamen van uw getrouwen voor de wilde dieren op het veld. Behoed door de kracht van uw arm de zonen van hen, die de doodstraf ondergingen.

[Postcommunio]
Mogen wij, o Heer, door de werking van dit geheim van onze zonden gezuiverd worden, en onze goede verlangens door de voorspraak van uw heilige martelaren Abdon en Sennen vervulling vinden.
$Per Dominum
