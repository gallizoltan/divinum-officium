[Rank]
Ss. Symphorosæ et Septem Filiorum Martyrum;;Simplex;;1.1;;vide C3

[Rule]
vide C3;
Gloria

[Introitus]
!Ps 33:18.
v. Luide riepen de gerechtigen en de Heer heeft hen verhoord en van al hun kwellingen bevrijd.
!Ps 33:2
Prijzen wil ik de Heer te allen tijde, steeds zal mijn mond Hem loven. 
&Gloria
v. Luide riepen de gerechtigen en de Heer heeft hen verhoord en van al hun kwellingen bevrijd.

[Oratio]
God, Gij staat ons toe de geboortedag van uw heilige martelares Symphorosa en haar kinderen te vieren. Doe ons in de eeuwige zaligheid van hun gezelschap genieten.
$Per Dominum

[Lectio]
Lezing uit de Brief van de heilige Apostel Paulus aan de Hebreën
!Hebr 11:33-39
Broeders, door de kracht van hun geloof hebben de Heiligen koninkrijken bemachtigd, een leven geleid van gerechtigheid, beloften verkregen, leeuwen de muil gesloten, de kracht van het vuur bedwongen; zij zijn aan de scherpte van het zwaard ontkomen, van ziekte hersteld, sterk geworden in de strijd; zij hebben de legerscharen der vijanden doen vluchten. Vrouwen ontvingen haar doden door verrijzenis terug, anderen weer verdroegen de pijnbank en weigerden de bevrijding, om een betere verrijzenis deelachtig te worden. Weer anderen ondergingen bespotting en geseling, bovendien nog boeien en gevangenschap; zij werden gestenigd, doormidden gezaagd, op de poijnbank gelegd, ter dood gebracht met het zwaard; zij zwierven rond in schapenvachten en geitenvellen, in ontbering, benauwdheid en kwelling; want de wereld was hunner niet waardig; zo doolden zij rond in de woestijn en op het gebergte, in spelonken en holen der aarde. En deze allen, die door hun geloof een eregetuigenis verwierven, zijn bevonden in Christus Jezus, onze Heer.

[Graduale]
!Ps 132:1-2
Ziet, hoe goed en heerlijk het is, als broeders samen te wonen!
V. Het is als balsem op het hoofd, die afdruipt op de baard, de baard van Aäron. Alleluia, alleluia.
V. Dat is de ware broederlijkheid, die de misdaden van de wereld overwint, die Christus gevolgd is en het heerlijk hemelrijk bezit. Alleluia.

[Evangelium]
Vervolg ++ van het heilig Evangelie volgens Lucas
!Luc 12:1-8
In die tijd sprak Jezus tot zijn leerlingen: Weest op uw hoede voor de zuurdesem van de farizeën, dat is: de huichelarij. Want niets is er bedekt, wat niet ontdekt zal worden, en niets is er verborgen, wat niet bekend zal worden. Want wat gij in het duister zegt, dat zal in het licht gepredikt worden; en wat gij aan het oor fluistert in de binnenkamers, dat zal verkondigd worden van de daken. Maar tot u, mijn vrienden, zeg Ik: Weest niet bevreesd voor hen, die wel het lichaam doden, doch verder niets meer kunnen doen. Ik zal u echter tonen, wie gij moet vrezen. Vreest Hem, die, nadat Hij gedood heeft, nog de meacht bezit om in de hel te storten. Ja, zeg Ik u, Hem moet gij vrezen. Worden er geen vijf mussen verkocht voor twee penningen? En toch wordt er geen enkele daarvan door God vergeten. Maar van u zijn zelfs de haren van het hoofd alle geteld. Weest dus niet bevreesd; gij zijt meer waard dan een hele zwerm mussen. En Ik zeg u: al wie Mij belijdt voor de mensen, hem zal ook de Mensenzoon belijden voor de engelen Gods.

[Offertorium]
!Ps 31:11
Verheugt u in de Heer, en jubelt, gij vromen. Roemt gij allen, die oprecht zijt van hart.

[Secreta]
Wij dragen U, o Heer, de gaven van onze toewijding op. Mogen zij U welgevallig zijn als eerbetoon voor uw rechtvaardigen, en ons door uw barmhartigheid tot heil strekken.
$Per Dominum

[Communio]
!Matt 12:50
Wie de wil doet van mijn Vader, die in de hemel is, hij is mijn broeder en zuster en moeder, zegt de Heer.

[Postcommunio]
Wij vragen U, Heer, doe ons op voorspraak van uw heilige martelaren Symphorosa en haar kinderen met een zuiver hart ontvangen, wat wij met de mond nuttigden.
$Per Dominum
