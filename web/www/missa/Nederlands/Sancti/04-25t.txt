[Rank]
S. Marci Evangelistæ;;Duplex II classis;;5.1

[Rank] (rubrica 196)
S. Marci Evangelistæ;;Duplex II classis;;5

[Rule]
Gloria
Credo
Prefatio=Apostolis
Litania

[Introitus]
!Ps 63:3
v. Gij hebt mij beschermd, o God, tegen de bende der bozen, alleluia. Tegen de menigte van hen, die onrecht bedrijven, alleluia, alleluia.
!Ps 63:2
O God, verhoor toch mijn smeking, bevrijd mij van de schrik voor de vijand.
&Gloria
v. Gij hebt mij beschermd, o God, tegen de bende der bozen, alleluia. Tegen de menigte van hen, die onrecht bedrijven, alleluia, alleluia.

[Oratio]
God, Gij hebt uw heilige evangelist Marcus verheven door hem de genade te verlenen het Evangelie te verkondigen. Wij vragen U, doe ons altijd uit zijn lering voordeel trekken en in zijn gebed verdediging vinden.
$Per Dominum

[Commemoratio Oratio]
!Pro rogationibus
Wij vragen U, almachtige God, laat ons, die in onze kwelling op uw vaderliefde vertrouwen, bij alle tegenstand in uw voortdurende bescherming ons veilig weten.
$Per Dominum

[Lectio]
Lezing uit de Profeet Ezechiël
!Ezech 1:10-14
Het gezicht van de vier levende wezens zag er uit als volgt: een mensengezicht, en aan de rechterzijde hadden alle vier het gezicht van een leeuw, en aan de linkerzijde alle vier het gezicht van een rund, en aan de overzijde alle vier het gezicht van een adelaar. Dat waren hun gezichten; en hun vleugelen waren uitgestrekt naar boven; telkens twee van hun vleugelen raakten elkander; en twee bedekten er hun lichaam. En ieder van hen ging recht voor zich uit; waar de geest naar toe wilde, daar gingen zij heen; en zij keerden zich niet om, als zij ergens heengingen. En de levende wezens zagen er uit als volgt: hun uiterlijk geleek op gloeiende kolen vuur, en was alsof men fakkels zag. Midden tussen de levende wezens zag men het volgende heen en weer bewegen: de gloed van vuur en bliksemschichten, die uit het vuur schoten. En de levende wezens gingen heen en weer, zodat het geleek op het flikkeren van de bliksem.

[Graduale]
Alleluia, alleluia.
!Ps 88:6
v. De hemelen loven uw wonderen, o Heer, en uw trouw in de kring van de heiligen. Alleluia.
!Ps 20:4.
Gij hebt, o Heer, een kroon van edelgesteenten hem op het hoofd gedrukt. Alleluia.

[Evangelium]
Vervolg ++ van het heilig evangelie volgens Lucas
!Luc 10:1-9
In die tijd stelde de Heer nog twee en zeventig anderen aan, en Hij zond hen twee aan twee voor Zich uit naar elke stad of plaats, waar Hij straks zelf zou komen. En Hij sprak tot hen: De oogst is wel groot, maar arbeiders zijn er weinig; bidt daarom tot de Heer van de oogst, dat Hij arbeiders zendt voor zijn oogst. Gaat heen! Zie, Ik zend u uit als lammeren midden onder de wolven. Neemt geen beurs mee, geen reiszak en geen schoenen; en begroet niemand onderweg. Wanneer gij een huis binnentreedt, zegt dan eerst: Vrede aan dit huis. En als daar iemand woont, die de vrede waardig is, dan zal uw vrede op hem rusten; zo niet, dan zal deze tot u terugkeren. Blijft in dit huis; eet en drinkt, wat zij er hebben; want de arbeider is zijn loon waard. Gaat niet van het ene huis naar het andere. En wanneer gij een of andere stad binnenkomt en men ontvangt u daar, eet dan, wat u wordt voorgezet; en geneest de zieken, die daar zijn, en zegt tot hen: Het koninkrijk Gods is tot u gekomen.

[Offertorium]
!Ps 88:6
De hemelen loven uw wonderen, o Heer, en uw trouw in de kring van de heiligen, alleluia, alleluia.

[Secreta]
Bij de opdracht van uw gaven op het feest van uw heilige evangelist Marcus, vragen wij U, Heer, dat zijn voorspraak ons in woord en daad U welgevallig maakt, zoals de prediking van het Evangelie hem zelf tot roem strekke.
$Per Dominum

[Commemoratio Secreta]
!Pro rogationibus
Wij vragen U, Heer, mogen deze gaven de boeien van onze zonden verbreken en ons de genade van uw barmhartigheid schenken.
$Per Dominum.

[Communio]
!Ps 63:11
De rechtvaardige jubelt in de Heer en vertrouwt op Hem, en allen roemen, die oprecht zijn van harte, alleluia, alleluia.

[Postcommunio]
Wij vragen U, Heer, mogen uw heilige gaven ons uw voortdurende steun verzekeren, opdat zij ons zo, op voorspraak van uw heilige evangelist Marcus, altijd tegen alle onheil beschermen.
$Per Dominum

[Commemoratio Postcommunio]
!Pro rogationibus
Wij vragen U, Heer, kom aan onze verlangens met vaderlijke liefde tegemoet, opdat wij door de vertroosting van uw gaven, in onze nood ontvangen, in liefde tot U toenemen.
$Per Dominum
