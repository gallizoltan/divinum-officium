[Rank]
S. Vincentii a Paulo Confessoris;;Duplex;;3;;vide C5

[Rule]
vide C5
Gloria

[Introitus]
!Ps 91:13-14
v. De rechtvaardige zal bloeien als een palmboom, als een ceder van de Libanon gedijen, geplant in het huis des Heren, in de voorhoven van het huis van onze God.
!Ps 91:2
Het is heerlijk de Heer te loven, uw Naam te bezingen, o Allerhoogste.
&Gloria
v. De rechtvaardige zal bloeien als een palmboom, als een ceder van de Libanon gedijen, geplant in het huis des Heren, in de voorhoven van het huis van onze God.

[Oratio]
God, Gij hebt de heilige Vincentius een apostolische kracht geschonken om de armen het Evangelie te prediken, en de luister van de geestelijke stand te bevorderen. Wij vragen U, bewerk, dat wij, die zijn verdiensten in de vroomheid eren, ook een les mogen trekken uit het voorbeeld van zijn deugden.
$Per Dominum

[Lectio]
Lezing uit de eerste Brief van de heilige Apostel Paulus aan de Corínthiërs
!1 Cor 4:9-14
Broeders, wij zijn een schouwspel geworden voor de wereld, voor engelen zowel als mensen. Wij zijn dwazen om wille van Christus, maar gij verstandigen in Christus; wij zwak, gij daarentegen sterk; gij in aanzien, wij echter zonder aanzien. Tot op dit ogenblik lijden wij gebrek aan spijs en drank en kleding; wij worden met slagen mishandeld, hebben nergens vaste woonplaats en zwoegen onder de arbeid van onze handen. Worden wij vervloekt, dan zegenen wij; lijden wij vervolging, dan verdragen wij het; worden wij belasterd, dan storten wij een gebed; wij zijn geworden als het uitvaagsel van deze wereld, als het ergste vuil, tot op deze stond. Ik schrijf dit niet om u beschaamd te maken, maar om u te vermanen als mijn veelgeliefde kinderen, in Christus Jezus, onze Heer.

[Graduale]
!Ps 36:30-31
De mond van de rechtvaardige verkondigt wijsheid, en gerechtigheid spreekt zijn tong.
V. De wet van zijn God blijft in zijn hart en zijn schreden wankelen niet. Alleluia, alleluia.
!Ps 111:1
Gelukkig de man, die de Heer vreest, zich in zijn geboden ten zeerste verheugt. Alleluia.

[Evangelium]
Vervolg ++ van het heilig Evangelie volgens Lucas
!Luc 10:1-9
In die tijd stelde de Heer nog twee en zeventig anderen aan, en Hij zond hen twee aan twee voor Zich uit naar elke stad of plaats, waar Hij straks zelf zou komen. En Hij sprak tot hen: De oogst is wel groot, maar arbeiders zijn er weinig; bidt daarom tot de Heer van de oogst, dat Hij arbeiders zendt voor zijn oogst. Gaat heen! Zie, Ik zend u uit als lammeren midden onder de wolven. Neemt geen beurs mee, geen reiszak en geen schoenen; en begroet niemand onderweg. Wanneer gij een huis binnentreedt, zegt dan eerst: Vrede aan dit huis. En als daar iemand woont, die de vrede waardig is, dan zal uw vrede op hem rusten; zo niet, dan zal deze tot u terugkeren. Blijft in dit huis; eet en drinkt, wat zij er hebben; want de arbeider is zijn loon waard. Gaat niet van het ene huis naar het andere. En wanneer gij een of andere stad binnenkomt en men ontvangt u daar, eet dan, wat u wordt voorgezet; en geneest de zieken, die daar zijn, en zegt tot hen: Het koninkrijk Gods is tot u gekomen.

[Offertorium]
!Ps 20:2-3
Over uw macht, o Heer, verheugt zich de rechtvaardige. Hij jubelt uitbundig over uw hulp, zijn hartewens hebt Gij verhoord.

[Secreta]
Wij vragen U, almachtige God, moge onze nederige offerande U welgevallig zijn als eerbewijs voor uw heiligen, en ons naar ziel en lichaam zuiveren.
$Per Dominum

[Communio]
!Matt 19:28; 19:29
Voorwaar, Ik zeg u, dat gij, die alles verlaten hebt en Mij gevolgd zijt, het honderdvoudige zult ontvangen en het eeuwig leven bezitten.

[Postcommunio]
Wij vragen U, almachtige God, dat wij, die het hemelse voedsel ontvangen hebben, door tussenkomst van uw heilige belijder Vincentius, daardoor voor alle onheil bewaard mogen blijven.
$Per Dominum
