[Rank]
S. Jacobi Apostoli;;Duplex II classis;;5.1;;ex C1

[Rank] (rubrica 196)
S. Jacobi Apostoli;;Duplex II classis;;5;;ex C1

[Rule]
ex C1;
Gloria
Credo
Prefatio=Apostolis

[Introitus]
!Ps 138:17
v. Hoe hoog, o God, staan uw vrienden bij mij in ere. Hoe machtig is hun heerschappij.
!Ps 138:1-2
Heer, Gij doorvorst en kent mij. Of ik nederzit of oprijs, Gij kent mij.
&Gloria
v. Hoe hoog, o God, staan uw vrienden bij mij in ere. Hoe machtig is hun heerschappij.

[Oratio]
Wees, o Heer, voor uw volk een Heiligmaker en Beschermer, opdat onder de beschermende bijstand van uw apostel Jacobus ons leven naar uw wil mag zijn, en wij U onbekommerd mogen dienen.
$Per Dominum

[Commemoratio Oratio]
!S. Christophori Martyris
Wij vragen U, almachtige God, dat wij, die het geboortefeest vieren van uw heilige martelaar Christoforus, op zijn voorspraak in liefde voor uw Naam mogen worden versterkt.
$Per Dominum

[Lectio]
Lezing uit de eerste Brief van de heilige Apostel Paulus aan de Corínthiërs
!1 Cor 4:9-15
Broeders, ik geloof, dat God ons, apostelen, op de allerlaatste plaats heeft gesteld, als waren wij ter-dood-veroordeelden; want wij zijn een schouwspel geworden voor de wereld, voor engelen zowel als mensen. Wij zijn dwazen om wille van Christus, maar gij verstandigen in Christus; wij zwak, gij daarentegen sterk; gij in aanzien, wij echter zonder aanzien. Tot op dit ogenblik lijden wij gebrek aan spijs en drank en kleding; wij worden met slagen mishandeld, hebben nergens vaste woonplaats en zwoegen onder de arbeid van onze handen. Worden wij vervloekt, dan zegenen wij; lijden wij vervolging, dan verdragen wij het; worden wij belasterd, dan storten wij een gebed; wij zijn geworden als het uitvaagsel van deze wereld, als het ergste vuil, tot op deze stond. Ik schrijf dit niet om u beschaamd te maken, maar om u te vermanen als mijn veelgeliefde kinderen. Want al hadt gij ook tien duizend leermeesters in Christus, toch hebt gij niet vele vaders. Ik immers ben het, die door het Evangelie in Christus Jezus u heb voortgebracht.

[Graduale]
!Ps 44:17; 44:18
Gij zult hen tot vorsten aanstellen over heel de wereld. Zij zullen uw Naam gedenken, o Heer.
V. In plaats van uw vaderen worden U zonen geboren, daarom zullen de volkeren U prijzen. Alleluia, alleluia.
!Joannes 15:16
Ik heb u uit de wereld gekozen, opdat gij zoudt gaan en vruchten dragen, en wel blijvende vrucht. Alleluia.

[Evangelium]
Vervolg ++ van het heilig Evangelie volgens Mattheüs
!Matt 20:20-23
In die tijd kwam de moeder van de zonen van Zebedeüs met haar zonen bij Jezus, wierp zich voor Hem neer en wilde Hem een verzoek doen. En Hij vroeg haar: Wat wenst gij? Zij antwoordde Hem: Zeg, dat deze mijn beide zonen in uw rijk mogen zitten, de een aan uw rechterhand en de ander aan uw linker. Jezus echter hernam: Gij weet niet, wat gij vraagt. Kunt gij de kelk drinken, die Ik zal moeten drinken? Zij antwoordden Hem: Ja, dat kunnen wij. Hij zeide hun: Wel zult gij mijn kelk drinken, maar zitten aan mijn rechter- of linkerhand, dat kan Ik u niet zonder meer verlenen; maar slechts aan hen, wie het door mijn Vader is bereid.

[Offertorium]
!Ps 18:5
Hun sein golft over de gehele wereld, en hun uitspraak tot aan de grenzen der aarde.

[Secreta]
Wij vragen U, Heer, moge het heilig lijden van uw apostel Jacobus de offergaven van uw volk voor U aanvaardbaar maken, en moge door zijn gebed in uw ogen genade vinden, wat aan onze verdiensten geen waarde kan ontlenen.
$Per Dominum

[Commemoratio Secreta]
!Pro S. Christophoro
Nu Gij onze gaven en gebeden hebt aanvaard, vragen wij U, Heer, reinig ons door de hemelse geheimen en verhoor ons goedgunstig.
$Per Dominum

[Communio]
!Matt 19:28
Gij, die Mij gevolgd zijt, zult op tronen zetelen, om de twaalf stammen van Israël te oordelen.

[Postcommunio]
Wij vragen U, Heer, help ons door de voorspraak van uw heilige apostel Jacobus, nu wij op zijn feest vol vreugde de heilige gaven hebben ontvangen.
$Per Dominum

[Commemoratio Postcommunio]
!Pro S. Christophoro
Wij vragen U, Heer, onze God, doe ons, die thans in de tijd dankbaar de gedachtenis vieren van uw heiligen, in de eeuwigheid blijde hun aanblik genieten.
$Per Dominum

