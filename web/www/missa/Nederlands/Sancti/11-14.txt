[Rank]
S. Josaphat Episcopi et Martyris;;Duplex;;3;;vide C2

[Rule]
vide C2;

[Introitus]
!  
v. Laten wij ons allen in de Heer verheugen, nu wij de feestdag vieren ter ere van de heilige martelaar Josaphat, want over zijn lijden verheugen zich de engelen en prijzen zij de Zoon van God.
!Ps 32:1
Juicht, gerechtigen, in de Heer. De lofzang past de vromen.
&Gloria
v. Laten wij ons allen in de Heer verheugen, nu wij de feestdag vieren ter ere van de heilige martelaar Josaphat, want over zijn lijden verheugen zich de engelen en prijzen zij de Zoon van God.

[Oratio]
Wij vragen U, Heer, verwek in uw Kerk de geest, waarvan uw heilige martelaar en bisschop Josaphat vervuld was, en die hem zijn leven voor zijn schapen deed offeren, opdat door zijn voorspraak ook wij, onder aandrang en in de kracht van die Geest, niet aarzelen ons leven voor onze broeders te geven.
$Per Dominum eiusdem

[Lectio]
Lezing uit de Brief van de heilige Apostel Paulus aan de Hebreën
!Hebr 5:1-6
Broeders, iedere hogepriester wordt uit de mensen genomen en ten behoeve der mensen aangesteld voor hun betrekkingen met God, om offergaven en offeranden op te dragen voor de zonden; en hij moet kunnen meevoelen met hen, die in onwetendheid en dwaling verkeren doordat hij ook zelf met zwakheid is omgeven; en daarom moet hij niet alleen voor het volk, maar ook voor zich zelf offers opdragen voor de zonden. En niemand neemt eigenmachtig dat ere-ambt, maar hij, die geroepen wordt door God, zoals Aäron. Zo heeft ook Christus niet eigenmachtig zich de heerlijkheid gegeven van hogepriester te worden, maar Hij, die tot Hem sprak: "Gij zijt mijn Zoon; Ik heb U heden voortgebracht." Zoals Hij elders zegt: "Gij zijt priester in eeuwigheid naar de wijze van Melchisedch."

[Graduale]
!Ps 88:21-23
Ik heb David gevonden, mijn dienstknecht, hem gezalfd met mijn heilige olie. Mijn hand zal hem bijstaan, mijn arm hem sterken.
V. De vijand zal niets tegen hem vermogen, en de zoon der boosheid zal hem niet schaden. Alleluia, alleluia.
V. Hij is de priester, die door de Heer is gekroond. Alleluia.

[Evangelium]
Vervolg ++ van het heilig Evangelie volgens Johannes
!Joann 10:11-16
In die tijd zeide Jezus tot de Farizeeën: Ik ben de goede Herder. De goede herder geeft zijn leven voor zijn schapen. Maar iemand, die huurling is en geen herder, - aan wie de schapen niet toebehoren, - hij laat, als hij de wolf ziet aankomen, de schapen in de steek, en gaat op de vlucht. En de wolf rooft en verstrooit de schapen. Een huurling nu neemt de vlucht, omdat hij maar een huurling is, en geen hart heeft voor de schapen. Ik ben de goede Herder, en Ik ken mijn schapen en mijn schapen kennen Mij, evenals de Vader Mij kent en Ik de Vader ken. En Ik geef mijn leven voor mijn schapen. Ook nog andere schapen heb Ik, die niet van deze schaapstal zijn; ook die moet Ik er heen voeren, en zij zullen luisteren naar mijn stem; en zo zal het worden: één Schaapstal en één Herder.

[Offertorium]
!Joann 15:13
Niemand heeft groter liefde dan hij, die zijn leven geeft voor zijn vrienden.

[Secreta]
Goedertieren God, stort uw zegen uit over deze gaven, en bevestig ons in het geloof, dat uw heilige martelaar en bisschop Josaphat door het storten van zijn bloed heeft verdedigd.
$Per Dominum

[Communio]
!Joann 10:14
Ik ben de goede Herder, en Ik ken mijn schapen, en mijn schapen kennen Mij.

[Postcommunio]
Moge, Heer, deze hemelse spijs ons de geest van sterkte schenken, die ook het leven van uw heilige martelaar en bisschop Josaphat tot eer van uw Kerk voortdurend heeft onderhouden om de overwinning te behalen.
$Per Dominum

