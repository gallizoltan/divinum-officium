[Rank]
Ss. Cyrilli et Methodii Pont. et Conf.;;Duplex;;3;;vide C4

[Rule]
Gloria

[Introitus]
!Ps 131:9-10
v. Laat uw priesters, o Heer, zich bekleden met heiligheid, en uw heiligen zullen juichen van vreugde. Om wille van David, uw dienstknecht, verstoot het aanschijn van uw gezalfde niet.
!Ps 131:1
Blijf David gedenken, o Heer, en al zijn moeizame zorgen.
&Gloria
v. Laat uw priesters, o Heer, zich bekleden met heiligheid, en uw heiligen zullen juichen van vreugde. Om wille van David, uw dienstknecht, verstoot het aanschijn van uw gezalfde niet.

[Oratio]
Almachtige, eeuwige God, Gij hebt de Slavische volkeren door uw heilige belijders en bisschoppen Methodius en Cyrillus tot de kennis van uw Naam laten komen. Wil ons, die er een eer in stellen, hun feest te vieren, in hun gezelschap opnemen.
$Per Dominum

[Lectio]
Lezing uit de Brief van de heilige Apostel Paulus aan de Hebreën
!Hebr 7:23-27
Broeders, priesters zijn er geweest in groot getal, omdat zij door de dood verhinderd werden te blijven; Jezus echter heeft het altijddurende priesterschap, omdat Hij blijft in eeuwigheid. Daarom kan Hij ook degenen, die door Hem tot God naderen, voor eeuwig zalig maken, omdat Hij altijd leeft om voor ons als middelaar op te treden. Want het was ook passend, dat wij een Hogepriester hadden, die heilig en onschuldig is, zonder vlek, afgezonderd van de zondaren en verheven boven de hemelen; een, die het niet nodig heeft om dagelijks - zoals de andere priesters - eerst voor eigen zonden offers op te dragen en dan voor die van het volk; want dit heeft Hij eens en voor al gedaan door Zich zelf als offer op te dragen, Hij, Jezus Christus, onze Heer.

[Graduale]
!Ps 131:16-17
Zijn priesters zal Ik met heil bekleden en zijn heiligen zullen opspringen van vreugde.
V. Hier zal Ik voor David een hoorn verwekken, en een lamp bereiden voor mijn gezalfde. Alleluia, alleluia.
!Ps 109:4
De Heer heeft gezworen en het zal Hem niet berouwen: Gij zijt priester voor eeuwig naar de wijze van Melchisedech. Alleluia.

[Tractus]
!Ps 111:1-3
Zalig de man, die de Heer vreest en zijn geboden van harte bemint. 
V. Zijn nakomelingschap zal machtig zijn op aarde. Het geslacht der vromen zal worden gezegend. 
V. Roem en rijkdom zijn in zijn huis, en zijn gerechtigheid duurt eeuwig voort.

[GradualeP]
Alleluia, alleluia
!Ps 109:4.
De Heer heeft gezworen en het zal Hem niet berouwen: Gij zijt priester voor eeuwig naar de wijze van Melchisedech. Alleluia.
!Eccli 45:9
V. De Heer had hem lief en tooide hem. Met een eregewaad heeft Hij hem bekleed. Alleluia.

[Evangelium]
Vervolg ++ van het heilig Evangelie volgens Lucas
!Luc 10:1-9
In die tijd stelde de Heer nog twee en zeventig anderen aan, en Hij zond hen twee aan twee voor Zich uit naar elke stad of plaats, waar Hij straks zelf zou komen. En Hij sprak tot hen: De oogst is wel groot, maar arbeiders zijn er weinig; bidt daarom tot de Heer van de oogst, dat Hij arbeiders zendt voor zijn oogst. Gaat heen! Zie, Ik zend u uit als lammeren midden onder de wolven. Neemt geen beurs mee, geen reiszak en geen schoenen; en begroet niemand onderweg. Wanneer gij een huis binnentreedt, zegt dan eerst: Vrede aan dit huis. En als daar iemand woont, die de vrede waardig is, dan zal uw vrede op hem rusten; zo niet, dan zal deze tot u terugkeren. Blijft in dit huis; eet en drinkt, wat zij er hebben; want de arbeider is zijn loon waard. Gaat niet van het ene huis naar het andere. En wanneer gij een of andere stad binnenkomt en men ontvangt u daar, eet dan, wat u wordt voorgezet; en geneest de zieken, die daar zijn, en zegt tot hen: Het koninkrijk Gods is tot u gekomen.

[Offertorium]
!Ps 67:36
Wonderbaar is God in zijn heiligdom. De God van Israël schenkt macht en kracht aan zijn volk. God zij geprezen. 

[Secreta]
Wij vragen U, Heer, geef acht op onze gebeden en de offeranden van uw gelovigen, opdat zij in uw oog genade mogen vinden op het feest van uw heiligen en ons uw barmhartige hulp bieden.
$Per Dominum

[Communio]
!Matt 10:27
Wat Ik u in het donker zeg, zegt dat in het volle licht, zegt de Heer: en wat u in het oor wordt gefluisterd, preekt dat van de daken.

[Postcommunio]
Wij vragen U, almachtige God, ons, die Gij hemelse gaven wilt schenken, op voorspraak van uw heiligen Cyrillus en Methodius, de aardse te doen geringschatten.
$Per Dominum
