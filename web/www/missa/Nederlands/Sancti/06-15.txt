[Rank]
Ss. Viti, Modesti atque Crescentiæ Martyrum;;Simplex;;1.1;;vide C3

[Rule]
vide C3;
Gloria

[Introitus]
!Ps 33:20-21
v. Veel kwellingen treffen de rechtvaardigen, maar van alle bevrijdt hen de Heer. De Heer behoedt al hun beenderen, niet één ervan zal gebroken worden.
!Ps 33:2
Prijzen wil ik de Heer te allen tijde, steeds zal mijn mond Hem loven.
&Gloria
v. Veel kwellingen treffen de rechtvaardigen, maar van alle bevrijdt hen de Heer. De Heer behoedt al hun beenderen, niet één ervan zal gebroken worden.

[Oratio]
Wij vragen U, Heer, door de voorspraak van uw heilige martelaren Vitus, Modestus en Crescentia, behoed uw Kerk voor hoogmoedswaan en doe haar voortgang maken in nederigheid, die U behaagt, om zo het kwade te verachten en met onbelemmerde liefde te doen, al wat goed is.
$Per Dominum

[Lectio]
Lezing uit het Boek der Wijsheid
!Sap 3:1-8
De zielen der rechtvaardigen zijn in de hand van God; geen kwelling van de dood kan hen deren. In het oog van de zondaren scheen het, dat zij stierven, en hun einde beschouwde men als zeer ongelukkig, en hun heengaan van ons als volkomen ondergang. Zij echter zijn in vrede! Al werden zij naar het oordeel der mensen gemarteld, zij bezitten de rijke hoop op de onsterfelijkheid. Een weinig gefolterd, zullen zij rijkelijk worden beloond; want God was het, die hen beproefde; en Hij heeft bevonden, dat zij Hem waardig zijn. Als goud in de oven heeft Hij hen beproefd, en als een brandoffer heeft Hij hen aangenomen; daarom wacht hen te zijner tijd de beloning. Eens zullen de rechtvaardigen schitteren, als sprankelende vonken in het riet. Zij zullen de volken oordelen en heersen over de naties, want hun Heer zal koning zijn voor eeuwig.

[Graduale]
!Ps 149:5; 149:1
De heiligen zullen juichen in hun glorie, zich verblijden op hun legersteden.
V. Zingt de Heer een nieuw lied. Zijn lof weerklinke in de kring der heiligen. Alleluia, alleluia.
!Ps 144:10-11
U heiligen zullen U prijzen, o Heer, de glorie van uw rijk bezingen. Alleluia.

[Evangelium]
Vervolg ++ van het heilig Evangelie volgens Lucas
!Luc 10:16-20
In die tijd sprak Jezus tot zijn leerlingen: Wie u hoort, hoort Mij; en wie u versmaadt, versmaadt Mij. Wie echter Mij versmaadt, versmaadt Degene, die Mij gezonden heeft. De twee en zeventig nu keerden vol vreugde terug en zij zeiden: Heer, zelfs de duivelen zijn ons onderworpen in uw Naam. Maar Hij gaf hun ten antwoord: Ik heb de satan als een bliksemstraal uit de hemel zien vallen. Zie, Ik heb u de macht gegeven op slangen en schorpioenen te treden, en macht over alle geweld van de vijand; en niets zal u schaden. Maar verheugt u niet hierover, dat de geesten u onderworpen zijn; doch verheugt u, omdat uw namen opgeschreven staan in de hemel.

[Offertorium]
!Ps 67:36
Wonderbaar is God in zijn heiligen, de God van Israël. Hij zelf schenkt macht en kracht aan zijn volk. Geprezen zij God.

[Secreta]
Mogen de gaven, die wij ter ere van de heiligen opdragen, o Heer, getuigen voor de heerlijkheid van uw almacht, maar tevens krachtdadig in ons het heil uitwerken.
$Per Dominum

[Communio]
!Sap 3:1-2; 3:3
De zielen der rechtvaardigen zijn in Gods hand, en het marteltuig der bozen raakt hen niet. In de ogen van de dwazen schenen zij te sterven, maar zij zijn in vrede.

[Postcommunio]
Vervuld van de plechtige zegening, vragen wij U, Heer, dat op voorspraak van uw heilige martelaren Vitus, Modestus en Crescentia de geneeskracht van dit Sacrament ons naar lichaam en ziel ten goede mag komen.
$Per Dominum

