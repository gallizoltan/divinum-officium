[Rank]
S. Marcelli Papæ et Martyris;;Semiduplex;;2.2;;vide C2

[Rule]
vide C2;
Gloria
Prefatio=Apostolis

[Introitus]
!Joann 21:15; 21:16; 21:17
v. Als gij Mij bemint, Simon Petrus, weid dan mijn lammeren, weid mijn schapen.
!Ps 29:2
Ik wil U prijzen, o Heer, want Gij hebt mij gered, en liet mijn vijanden niet over mij juichen.
&Gloria
v. Als gij Mij bemint, Simon Petrus, weid dan mijn lammeren, weid mijn schapen.

[Oratio]
Wij vragen U, Heer, verhoor goedgunstig de gebeden van uw volk en doe ons zo de hulp ondervinden van de verdiensten van uw heilige paus en martelaar Marcellus, over wiens martelaarschap wij ons verheugen.
$Per Dominum

[Lectio]
Lezing uit de eerste Brief van de heilige Apostel Petrus
!1 Pet 5:1-4; 5:10-11
Veelgeliefden, de priesters onder u bid ik, als uw medepriester en als getuige van Christus' lijden, maar ook als deelgenoot van zijn glorie, die eens geopenbaard zal worden: weidt Gods kudde, die u is toevertrouwd, en zorgt er voor, niet noodgedwongen, maar bereidwillig, zoals God verlangt; ook niet uit schandelijk winstbejag, maar vol toewijding; en niet als dwingelanden over het u toevertrouwde deel, maar van harte een voorbeeld geworden voor de kudde. Wanneer dan de opperherder zal verschijnen, zult gij een onvergankelijke gloriekroon ontvangen. En de God van alle genade, die ons heeft geroepen tot zijn eeuwige glorie in Christus Jezus, Hij zal ons na een weinig lijden tot volmaaktheid brengen, ons versterken en bevestigen. Aan Hem de glorie en de opperheerschappij in de eeuwen der eeuwen. Amen.

[Graduale]
!Ps 106:32; 106:31
Dat zij hem roemen in de vergadering van het volk, in de raad der ouderlingen hem prijzen.
V. Dat zij de Heer prijzen om zijn barmhartigheid en om zijn wonderwerken voor de kinderen der mensen. Alleluia, alleluia.
!Matt 16:18
Gij zijt Petrus, en op deze steenrots zal Ik mijn Kerk bouwen. Alleluia.

[Evangelium]
Vervolg ++ van het heilig Evangelie volgens Mattheüs
!Matt 16:13-19
In die tijd kwam Jezus in de omgeving van Cæsarea Philippi; en Hij stelde aan zijn leerlingen de vraag: Wie zeggen de mensen dat de Mensenzoon is? En zij gaven ten antwoord: Sommigen zeggen: Johannes de Doper; anderen: Elias; weer anderen: Jeremias of een van de profeten. Jezus vroeg hen: Maar Gij, wie zegt gij dat Ik ben? Simon Petrus antwoordde: Gij zijt de Christus, de Zoon van de levende God. Toen hernam Jezus en sprak tot hem: zalig zijt gij, Simon, zoon van Jona; want niet vlees en bloed hebben u dit geopenbaard, maar mijn Vader, die in de hemel is. En Ik zeg u: gij zijt Petrus; en op deze steenrots zal Ik mijn Kerk bouwen, en de poorten der hel zullen haar niet overweldigen. En aan u zal ik de sleutels geven van het rijk der hemelen. En al wat gij zult binden op aarde, zal ook gebonden zijn in de hemel; en al wat gij zult ontbinden op aarde, zal ook ontbonden zijn in de hemel.

[Offertorium]
!Jer 1:9-10
Zie, Ik heb u mijn woorden in de mond gelegd. Zie, Ik heb u gesteld over volkeren en rijken, opdat gij zoudt uitroeien en vernietigen, opbouwen en planten.

[Secreta]
Wij vragen U, Heer, wil door deze U aangeboden gaven uw Kerk genadig verlichten, opdat uw kudde in aantal groeit en haar herders onder uw leiding uw Naam welgevallig zijn.
$Per Dominum

[Communio]
!Matt 16:18. 
Gij zijt Petrus, en op deze steenrots zal Ik mijn Kerk bouwen.

[Postcommunio]
Wij vragen U, Heer, bestuur goedgunstig uw Kerk, die door dit heilig voedsel verkwikt is, opdat zij, gericht door uw machtige leiding groter vrijheid verkrijge en ongerept in uw dienst volhardt.
$Per Dominum
