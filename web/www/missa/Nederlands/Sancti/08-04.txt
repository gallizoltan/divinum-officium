[Rank]
S. Dominici Confessoris;;Duplex majus;;4;;vide C5

[Rule]
vide C5
Gloria

[Introitus]
!Ps 36:30-31
v. De mond van de rechtvaardige verkondigt wijsheid en gerechtigheid spreekt zijn tong. De Wet van zijn God blijft in zijn hart.
!Ps 36:1
Wees niet afgunstig op zondaars en benijd de boosdoeners niet.
&Gloria
v. De mond van de rechtvaardige verkondigt wijsheid en gerechtigheid spreekt zijn tong. De Wet van zijn God blijft in zijn hart.

[Oratio]
God, Gij hebt U gewaardigd uw Kerk te verheerlijken door de verdiensten en de leer van uw heilige belijder Dominicus. Laat het haar door zijn voorspraak nooit aan tijdelijke hulpmiddelen ontbreken en doe haar in het geestelijke steeds groeien.
$Per Dominum

[Lectio]
Lezing uit de tweede Brief van de heilige Apostel Paulus aan Timotheüs
!2 Tim 4:1-8
Veelgeliefde, voor het oog van God en Jezus Christus, die levenden en doden zal oordelen, bezweer ik u bij zijn komst en bij zijn rijk: verkondig het evangelie; houd aan, of het welkom is of niet; tracht te overtuigen met smeken of bedreigen, in alle geduld en onderrichting. Want er komt een tijd, dat men de gezonde leer niet meer zal dulden, maar zich vele leraren zal uitzoeken naar eigen verkiezing om zich de oren te laten strelen; een tijd, dat men het oor zal afwenden van de waarheid en zich zal keren naar allerlei verzinselen. Wees gij echter waakzaam; doe in alle omstandigheden uw werk; verricht de taak van de geloofsverkondiger; vervul uw ambt ten volle. Wees op uw hoede! - Want met mij loopt het reeds ten einde en de tijd, dat ik ontbonden zal worden, is nabij. Ik heb de goede strijd gestreden; ik heb de loop volbracht; ik heb het geloof bewaard. Nu rest mij nog de kroon der gerechtigheid, die voor mij is weggelegd, en die de Heer, de rechtvaardige Rechter, mij zal geven op die dag; en niet alleen aan mij, maar evenzo aan hen, die met liefde uitzien naar zijn komst.

[Graduale]
!Ps 91:13; 91:14
De rechtvaardige zal bloeien als een palmboom, als een ceder van de Libanon gedijen in het huis van de Heer.
!Ps 91:3
V. Om vroeg in de morgen uw barmhartigheid te verkondigen, en uw trouw gedurende de nacht. Alleluia, alleluia.
!Osee 14:6
De rechtvaardige zal als een lelie opschieten en eeuwig bloeien voor de Heer. Alleluia.

[Evangelium]
Vervolg ++ van het heilig Evangelie volgens Lucas
!Luc 12:35-40
In die tijd zeide Jezus tot zijn leerlingen: Houdt uw lendenen omgord en uw lampen brandend in uw handen, en weest gij gelijk mensen, die wachten op hun heer, wanneer hij terugkomt van de bruiloft, om hem terstond open te doen, zodra hij komt en aanklopt. Gelukkig de dienaren, die de heer bij zijn komst wakker vindt. Voorwaar, Ik zeg u: hij zal zich omgorden, hen doen aanzitten, en zelf rondgaan om hen te bedienen. En als hij in de tweede nachtwaak terugkomt of in de derde nachtwaak, en hen zo aantreft, zulke dienaren zijn gelukkig. Maar dit moet gij wél bedenken: wanneer de huisvader wist, op welk uur de dief zou komen, dan zou hij zéker wakker blijven, en niet laten inbreken in zijn huis. Zo moet ook gij gereed zijn, want de Mensenzoon komt op een uur, dat gij het niet verwacht.

[Offertorium]
!Ps 88:25
Mijn trouw en barmhartigheid zullen met hem zijn, en in mijn Naam zal zijn hoorn zich verheffen.

[Secreta]
Heilig, Heer, de gaven, die wij U wijden, opdat zij ons door de verdiensten van de heilige belijder Dominicus tot genezing strekken.
$Per Dominum

[Communio]
!Luc 12:42
Een trouwe en verstandige knecht was hij, die de Heer over zijn gezin aanstelde om hun op tijd de maat tarwe uit te reiken.

[Postcommunio]
Wij vragen U, almachtige God, laat ons, die gebukt gaan onder de last van onze zonden, door de voorspraak van de heilige belijder Dominicus daarvan verlichting verwerven.
$Per Dominum

