[Rank]
S. Petri ad Vincula;;Duplex majus;;4;;ex C1

[Rule]
ex C1;
Gloria
CredoDA

[Introitus]
!Act 12:11
v. Nu begrijp ik eerst goed, dat de Heer zijn engel heeft gezonden en mij gered heeft uit de hand van Herodes en uit alles wat het Joodse volk verwachtte.
!Ps 138:1-2
Heer, Gij doorvorst en kent mij. Of ik nederzit of oprijs, Gij kent mij.
&Gloria
v. Nu begrijp ik eerst goed, dat de Heer zijn engel heeft gezonden en mij gered heeft uit de hand van Herodes en uit alles wat het Joodse volk verwachtte.

[Oratio]
God, Gij hebt de heilige apostel Petrus uit de boeien verlost en ongehinderd laten weggaan. Wij vragen U, verlos ons uit de boeien van onze zonden en verdrijf genadig alle kwaad van ons.
$Per Dominum
_
$Oremus
God, Gij hebt een menigte heidenen door de prediking van uw heilige apostel Paulus onderwezen. Wij vragen U, doe ons, die zijn geboortefeest vieren, de macht van zijn voorspraak bij U ondervinden.
$Per Dominum

[Commemoratio Oratio]
!Pro Ss. Machabæis.
Moge, o Heer, de kroon van de broeders-martelaren ons verblijden. Moge ons geloof erdoor openbloeien in deugden en hun aller voorbede ons tot troost strekken.
$Per Dominum

[Lectio]
Lezing uit de Handelingen van de Apostelen
!Act 12:1-11
In die dagen sloeg koning Herodes de hand aan sommigen uit de gemeente, om hen te mishandelen. En Jacobus, de broeder van Johannes, doodde hij met het zwaard. En toen hij bemerkte, dat de Joden dat gaarne zagen, ging hij verder en nam ook Petrus gevangen. Het was juist in de dagen der ongedesemde broden. En toen hij hem in handen had, sloot hij hem in de gevangenis en gaf hem ter bewaking over aan vier groepen, elk van vier soldaten; want na het Paasfeest wilde hij hem voor het volk geleiden. Petrus werd dan in verzekerde bewaring gehouden. Maar door de gemeente werd er zonder ophouden voor hem gebeden tot God. In de nacht voordat Herodes hem zou voorgeleiden, sliep Petrus, met twee kettingen geboeid, tussen twee soldaten; en wachtposten voor de deur bewaakten de gevangenis. En plotseling stond daar een Engel des Heren, terwijl het vertrek straalde van licht; hij stootte Petrus aan in de zijde, maakte hem wakker en sprak: Sta haastig op. En de kettingen vielen hem van de handen. Toen sprak de Engel tot hem: Doe uw gordel om en trek uw schoeisel aan. En hij deed dat. Dan zeide hij tot hem: Sla uw mantel om en volg mij. En hij ging heen en volgde hem, zonder te begrijpen, dat het werkelijkheid was, wat er geschiedde door de Engel; want hij dacht een visioen te hebben. Maar zij gingen de eerste en de tweede wachtpost voorbij en kwamen aan de ijzeren poort, die toegang geeft tot de stad; en deze ging vanzelf voor hen open. Zij ginegn naar buiten en liepen één straat verder; en plotseling ging de Engel van hem weg. Toen kwam Petrus tot zich zelf en zeide: Nu begrijpo ik eerst goed, dat de Heer zijn Engel heeft gezonden en mij gered heeft uit de hand van Herodes en uit alles wat het Joodse volk verwachtte.

[Graduale]
!Ps 44:17-18
Gij zult hen aanstellen tot vorsten over heel de wereld. Zij zullen uw Naam gedenken, o Heer. 
V. In plaats van uw vaderen worden u zonen geboren, daarom zullen de volkeren u prijzen. Alleluia, alleluia.
V. Bevrijd de aarde, o Petrus, op Gods bevel, van de ketenen. Gij toch zorgt, dat het hemelrijk openstaat voor de zaligen. Alleluia.

[Evangelium]
Vervolg ++ van het heilig Evangelie volgens Mattheüs
!Matt 16:13-19
In die tijd kwam Jezus in de omgeving van Caesarea Philippi; en Hij stelde aan zijn leerlingen de vraag: Wie zeggen de mensen, dat de Mensenzoon is? En zij gaven ten antwoord: Sommigen zeggen: Johannes de Doper; anderen: Elias; weer anderen: Jeremias of één van de profeten. Jezus vroeg hen: Maar gij, wie zegt gij, dat Ik ben? Simon Petrus antwoordde: Gij zijt de Christus, de Zoon van de levende God. Toen hernam Jezus en sprak tot hem: Zalig zijt gij, Simon, zoon van Jona; want niet vlees en bloed hebben u dit geopenbaard, maar mijn Vader, die in de hemel is. En Ik zeg u: gij zijt Petrus; en op deze steenrots zal Ik mijn Kerk bouwen, en de poorten der hel zullen Haar niet overweldigen. En aan u zal Ik de sleutels geven van het rijk der hemelen. En al wat gij zult binden op aarde, zal ook gebonden zijn in de hemel; en al wat gij zult ontbinden, zal ook ontbonden zijn in de hemel.

[Offertorium]
!Ps 44:17-18
Gij zult hen tot vorsten aanstellen over heel de wereld. Zij zullen uw Naam gedenken, o Heer, van geslacht tot geslacht.

[Secreta]
Moge, o Heer, dit offer, dat wij U opdragen, op voorspraak van uw heilige apostel Petrus ons leven telkens vernieuwen en sterken.
$Per Dominum
_
$Oremus
Heilig, Heer, door de gebeden van uw apostel Paulus de gaven van uw volk, opdat, wat U aangenaam is, reeds door uw schepping, nog aangenamer wordt door de voorbede van onze voorspreker.
$Per Dominum

[Commemoratio Secreta]
!Pro Ss. Machabæis.
Mogen wij, o Heer, deze geheimen ter ere van uw heilige martelaren met een godvruchtig gemoed voltrekken. Dat daardoor onze bescherming sterker worde en onze vreugde groter.
$Per Dominum

[Communio]
!Matt 16:18
Gij zijt Petrus en op deze steenrots zal Ik mijn Kerk bouwen.

[Postcommunio]
Verzadigd mmet het offer van uw heilig Lichaam en kostbaar Bloed, vragen wij U, Heer, onze God, dat eens in een zekere verlossing ons bezit mag worden, wat wij nu met liefde en eerbied voltrekken.
$Per eundem
_
$Oremus
Na het ontvangen van de Sacramenten bidden wij U, o Heer, door de voorspraak van uw heilige apostel Paulus, dat ons tot gebezing mag strekken, wat wij voor zijn verheerlijking vierden.
$Per Dominum

[Commemoratio Postcommunio]
!Pro Ss. Machabæis.
Wij vragen U, almachtige God, doe ons, door onze vorderingen het geloof navolgen van hen, wier gedachtenis wij vieren door onze deelname aan dit sacrament.
$Per Dominum

