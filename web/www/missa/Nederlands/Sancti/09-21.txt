[Rank]
S. Matthæi Apostoli et Evangelistæ;;Duplex II classis;;5.1;;ex C1a

[Rank] (rubrica 196)
S. Matthæi Apostoli et Evangelistæ;;Duplex II classis;;5;;ex C1a

[Rule]
ex C1a;
Gloria
Credo
Prefatio=Apostolis

[Introitus]
!Ps 36:30-31.
v. De mond van de rechtvaardige verkondigt wijsheid, en gerechtigheid spreekt zijn tong. De wet van zijn God blijft in zijn hart.
!Ps 36:1
Wees niet afgunstig op zondaars, en benijd de boosdoeners niet.
&Gloria
v. De mond van de rechtvaardige verkondigt wijsheid, en gerechtigheid spreekt zijn tong. De wet van zijn God blijft in zijn hart.

[Oratio]
Mogen wij, Heer, van de gebeden van uw heilige apostel en evangelist Mattheüs hulp ondervinden, opdat zijn voorspraak ons verschaffe wat boven ons vermogen ligt.
$Per Dominum

[Lectio]
Lezing uit de Profeet Ezechiël
!Ezech 1:10-14
Het gezicht van de vier levende wezens zag er uit als volgt: een mensengezicht, en aan de rechterzijde hadden alle vier het gezicht van een leeuw, en aan de linkerzijde alle vier het gezicht van een rund, en aan de overzijde alle vier het gezicht van een adelaar. Dat waren hun gezichten; en hun vleugelen waren uitgestrekt naar boven; telkens twee van hun vleugelen raakten elkander; en twee bedekten er hun lichaam. En ieder van hen ging recht voor zich uit; waar de geest naar toe wilde, daar gingen zij heen; en zij keerden zich niet om, als zij ergens heengingen. En de levende wezens zagen er uit als volgt: hun uiterlijk geleek op gloeiende kolen vuur, en was alsof men fakkels zag. Midden tussen de levende wezens zag men het volgende heen en weer bewegen: de gloed van vuur en bliksemschichten, die uit het vuur schoten. En de levende wezens gingen heen en weer, zodat het geleek op het flikkeren van de bliksem.

[Graduale]
!Ps 111:1-2
Gelukkig de man, die de Heer vreest en zich in zijn geboden ten zeerste verheugt.
V. Zijn nakomelingschap zal machtig zijn op aarde, het geslacht der rechtvaardigen wordt gezegend. Alleluia, alleluia.
V. U prijst het roemrijk koor der apostelen, o Heer. Alleluia.

[Evangelium]
Vervolg ++ van het heilig Evangelie volgens Mattheüs
!Matt 9:9-13
In die tijd zag Jezus iemand bij het tolhuis zitten, en deze heette Mattheüs. En Hij sprak tot hem: Volg Mij. En deze stond op en volgde Hem. Terwijl Hij nu in zijn huis aan tafel was, kwamen er vele tollenaars en zondaars, en gingen met Jezus en zijn leerlingen aanzitten. En toen de farizeën dat zagen, zeiden zij tot zijn leerlingen: Waarom eet uw Meester met de tollenaars en zondaars? Maar Jezus hoorde dat en zeide: Zij, die gezond zijn, hebben geen geneesheer nodig, maar wel die ziek zijn. Gaat dan heen en leert, wat het zeggen wil: "Barmhartigheid wil ik en geen offerande." Want Ik ben niet gekomen, om rechtvaardigen te roepen, maar zondaars.

[Offertorium]
!Ps 20:4-5. 
Gij hebt hem, o Heer, een kroon van edelgesteenten op het hoofd gedrukt. Leven vroeg hij U, Gij hebt hem gegeven lengte van dagen voor immer, alleluia.

[Secreta]
Wij vragen U, Heer, mogen de smekingen van uw heilige apostel en evangelist Mattheüs een aanbeveling zijn voor het offer van uw Kerk, die door zijn verheven prediking wordt onderricht.
$Per Dominum

[Communio]
!Ps 20:6
Groot is zijn roem, dank aan uw hulp. Met glorie en grote heeerlijheid hebt Gij hem getooid, o Heer.

[Postcommunio]
Na het ontvangen van de Sacramenten vragen wij U, Heer, door de voorspraak van uw heilige apostel en evangelist Mattheüs, dat ons tot genezing mag strekken wat wij ter ere van hem vieren.
$Per Dominum
