[Rank]
In Vigilia Omnium Sanctorum;;Vigilia;;1.5

[Rule]
no Gloria
Suffragium=Spiritu;Papa;Ecclesia;;

[Introitus]
!Sap 3:8
v. De heiligen zullen de heidenen oordelen en heersen over de volkeren. En de Heer, hun God, zal regeren in eeuwigheid.
!Ps 32:1
Juicht, rechtvaardigen, in de Heer. De lofzang past de vromen.
&Gloria
v. De heiligen zullen de heidenen oordelen en heersen over de volkeren. En de Heer, hun God, zal regeren in eeuwigheid.

[Oratio]
Heer, onze God, stort uw genade in rijke mate over ons uit en doe ons door een heilig leven de vreugde verwerven van hen, wier heerlijk feest wij met een vigilie vieren.
$Per Dominum

[Lectio]
Lezing uit het Boek der Openbaring van de heilige Apostel Johannes
!Apoc 5:6-12
In die dagen, toen zag ik, Johannes, midden tussen de troon met de vier levende wezens en de ouderlingen een Lam staan, dat als geslacht was; en Het had zeven horens en zeven ogen; dat zijn de zeven geesten van God, die uitgezonden worden over heel de aarde. En Het kwam en nam de boekrol uit de rechterhand van Hem, die op de troon zat. En toen Het de boekrol geopend had, vielen de vier levende wezens en de vier en twintig ouderlingen neer voor het Lam, allen met chithers en gouden schalen met reukwerk; dat zijn de gebeden der heiligen; en zij zongen een nieuw lied: Gij zijt waardig, o Heer, de boekrol te nemen, en haar zegels te verbreken; want Gij zijt geslacht, en Gij hebt ons door uw Bloed vrijgekocht voor God, uit elke stam en taal, en volj en natie; en Gij hebt ons gemaakt voor onze God tot koningen en tot priesters, zodat wij zullen heersen op de aarde. En ik zag toe, en ik hoorde de stem van vele engelen rondom de troon en de levende wezsens en de ouderlingen; en zij waren duizenden en nog eens duizenden in getal; en zij riepen met luide stem: Waardig is het Lam, dat geslacht is, macht te ontvangen en godheid, en wijsheid en kracht, en eer en glorie en lof, in de eeuwen der eeuwen. Amen.

[Graduale]
!Ps 149:5; 149:1
Dat de vromen nu juichen om hun glorie, zich verblijden op hun legersteden
V. Zingt de Heer een nieuw lied, dat zijn lof weerklinke in de vergadering der vromen.

[Evangelium]
Vervolg ++ van het heilig Evangelie volgens Lucas
!Luc 6:17-23
In die tijd daalde Jezus van de berg af en bleef staan op een vlak gedeelte; daar bevond zich ook een talrijke groep van zijn leerlingen en een grote menigte volk uit geheel het joodse land en uit Jeruzalem en uit de kuststreek van Tyrus en Sidon; zij waren gekomen om Hem te horen en om genezen te worden van hun kwalen. En zij, die werden gekweld door onreine geesten, werden genezen. En al het volk zocht Hem aan te raken; want er ging een kracht van Hem uit, waardoor Hij allen genas. Toen sloeg Hij zijn ogen op naar zijn leerlingen en sprak: Zalig gij, die arm zijt, want aan u behoort het rijk Gods. Zalig gij, die nu honger lijdt, want gij zult verzadigd worden. Zalig gij, die thans weent, want gij zult verblijd worden. Zalig zult gij zijn, als de mensen u haten, als zij u uitstoten en beschimpen en uw naam verwerpoen als een schande om wille van de Mensenzoon, verheugt u op die dag en verblijdt u; want zie, groot is uw loon in de hemel.

[Offertorium]
!Ps 149:5-6
De heiligen zullen juichen in hun glorie, zich verblijden op hun legersteden. Gods lof zij in hun mond.

[Secreta]
Wij leggen onze offergaven op uw altaar, o Heer, en vragen U, doe ze aan onze zaligheid ten goede komen door de gebeden van al uw heiligen, van wier feest wij de vigilie vieren.
$Per Dominum

[Communio]
!Sap 3:1; 3:2; 3:3
De zielen der rechtvaardigen zijn in Gods hand, en het marteltuig der bozen raakt hen niet. In de ogen der dwazen schijnen zij te sterven, maar zij zijn in vrede.

[Postcommunio]
Nu wij vervuld zijn van de Sacramenten en de vreugden van het feest, dat wij verwachten, vragen wij U, Heer, dat wij geholpen mogen worden door de gebeden van hen, bij wier gedachtenis ons dit wordt geboden.
$Per Dominum
