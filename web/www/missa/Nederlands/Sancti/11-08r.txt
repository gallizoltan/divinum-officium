[Rank]
Ss. Quatuor Coronatorum Martyrum;;Simplex;;1.1;;vide C3

[Rule]
vide C3;

[Oratio]
Wij vragen U, almachtige God, laat ons, die vernomen hebben, hoe krachtig de roemrijke martelaren waren in hun belijdenis, mogen ondervinden, hoe liefdevol zij voor ons zijn in hun voorspraak.
$Per Dominum

[Lectio]
Lezing uit de Brief van de heilige Apostel Paulus aan de Hebreën
!Hebr 11:33-39
Broeders, door de kracht van hun geloof hebben de Heiligen koninkrijken bemachtigd, een leven geleid van gerechtigheid, beloften verkregen, leeuwen de muil gesloten, de kracht van het vuur bedwongen; zij zijn aan de scherpte van het zwaard ontkomen, van ziekte hersteld, sterk geworden in de strijd; zij hebben de legerscharen der vijanden doen vluchten. Vrouwen ontvingen haar doden door verrijzenis terug, anderen weer verdroegen de pijnbank en weigerden de bevrijding, om een betere verrijzenis deelachtig te worden. Weer anderen ondergingen bespotting en geseling, bovendien nog boeien en gevangenschap; zij werden gestenigd, doormidden gezaagd, op de poijnbank gelegd, ter dood gebracht met het zwaard; zij zwierven rond in schapenvachten en geitenvellen, in ontbering, benauwdheid en kwelling; want de wereld was hunner niet waardig; zo doolden zij rond in de woestijn en op het gebergte, in spelonken en holen der aarde. En deze allen, die door hun geloof een eregetuigenis verwierven, zijn bevonden in Christus Jezus, onze Heer.

[Graduale]
!Exod 15:11
Roemrijk is de Heer in zijn heiligen, wondervol is Hij in zijn majesteit, en Hij werkt wonderen.
!Exod 15:6
V. Uw rechterhand, o Heer, is heerlijk in zijn kracht. Uw rechterhand velde de vijanden neer. Alleluia, alleluia.
!Eccl 44:14
De lichamen der heiligen liggen in vrede begraven en hun namen leven voort van geslacht tot geslacht. Alleluia.

[Evangelium]
Vervolg ++ van het heilig Evangelie volgens Mattheüs
!Matt 5:1-12
In die tijd ging Jezus bij het zien van de menigte de berg op; en toen Hij zich had neergezet, kwamen zijn leerlingen tot Hem. Dan opende Hij de mond, en onderrichtte hen als volgt: Zalig de armen van geest, want aan hen behoort het rijk der hemelen; Zalig de zachtmoedigen, want zij zullen het Land in bezit nemen; Zalig zij, die wenen, want zij zullen getroost worden; Zalig zij, die hongeren en dorsten naar de gerechtigheid, want zij zullen verzadigd worden; Zalig de barmhartigen, want zij zullen barmhartigheid verwerven; Zalig de zuiveren van harte, want zij zullen God zien; Zalig de vredebrengers, want zij zullen kinderen Gods genoemd worden; Zalig zij, die vervolging lijden om wille der gerechtigheid, want aan hen behoort het rijk der hemelen. Zalig zijt gij, wanneer men u beschimpt en vervolgt en valselijk beschuldigt van allerlei kwaad om mijnentwille; verheugt en verblijdt u, want overvloedig is het loon in de hemel.

[Offertorium]
!Ps 67:36
Wonderbaar is God in zijn heiligen, de God van Israël. Hij zelf schenkt macht en kracht aan zijn volk. Geprezen zij God, alleluia.

[Secreta]
Moge, Heer, uw zegen in overvloed over ons neerdalen; dat die door de voorbede van de heilige martelaren onze gaven U welgevallig, en ons een sacrament van verlossing make.
$Per Dominum

[Communio]
!Sap 3:4; 3:5; 3:6
En als zij van de mensen kwellingen verduurd hebben, dan was dat een beproeving van God. Als goud in de oven beproefde Hij hen, en als een brandoffer nam Hij hen aan.

[Postcommunio]
Nu wij vervuld zijn van de hemelse spijs en vreugden, bidden wij U nederig, Heer, dat wij de bescherming mogen ondervinden van de hulp van hen, op wier overwinning wij roemen.
$Per Dominum
