[Rank]
Dominica V Post Epiphaniam;;Semiduplex;;5

[Rule]
Gloria
Credo
Prefatio=Trinitate

[Introitus]
!Ps 96:7-8.
v. Aanbidt God, gij, al zijn engelen! Sion hoort het en jubelt en de dochters van Juda juichen.
!Ps 96:1
De Heer is Koning; laat de aarde jubelen, laat de vele eilanden juichen.
&Gloria
v. Aanbidt God, gij, al zijn engelen! Sion hoort het en jubelt en de dochters van Juda juichen.

[Oratio]
Wij vragen U, Heer, bescherm uw gezin met een standvastige vaderliefde, opdat het door uitsluitend te steunen op de verwachting van uw hemelse genade, altijd veilig mag zijn in uw bescherming.
$Per Dominum

[Lectio]
Lezing uit de Brief van de heilige Apostel Paulus aan de Colossenzen
!Col 3:12-17
Broeders, wilt u als heilige en veelgeliefde uitverkorenen Gods toerusten met een medelijdend hart, met goedheid en bescheidenheid, met zachtmoedigheid en geduld. Verdraagt elkander, en vergeeft elkander, als gij soms over iemand te klagen hebt. Zoals de Heer u vergeven heeft, zo moet ook gij vergeven. Maar draagt over dat alles heen de liefde; want deze is de band der volmaaktheid. Laat de vrede van Christus heersen in uw harten; want daartoe zijt gij ook geroepen, als leden van één lichaam. Weest daarenboven dankbaar. Moge het woord van Christus onder u wonen in volle rijkdom, zodat gij in alle wijsheid elkander onderricht en vermaant. En zingt dankbaar God van harte lof in psalmen en gezangen en geestelijke liederen. Alles wat gij doet met woord of werk, doet alles in de Naam van de Heer Jezus Christus, om aan God, de Vader, dank te brengen door Jezus Christus, onze Heer.

[Graduale]
!Ps 101:16-17
De volkeren, o Heer, zullen ontzag hebben voor uw Naam, en alle koningen der aarde voor uw heerlijkheid.~ 
V. Omdat de Heer Sion heeft opgebouwd en zal verschijnen in zijn Majesteit. Alleluia, alleluia.
!Ps 96:1
V. De Heer is Koning; laat de aarde jubelen, laat de vele eilanden juichen. Alleluia.

[Evangelium]
Vervolg ++ van het heilig Evangelie volgens Mattheüs
!Matt 13:24-30
In die tijd hield Jezus de menigte deze gelijkenis voor: Het rijk der hemelen gelijkt op een mens, die goed zaad op zijn akker zaaide. Maar terwijl de mensen sliepen, kwam zijn vijand, zaaide onkruid tussen de tarwe en ging heen. Toen nu het graan opkwam en vrucht begon te zetten, toen werd ook het onkruid zichtbaar. Dan gingen de knechten van de heer naar hem toe en zeiden: Heer, hebt gij geen goed zaad op uw akker gezaaid? Waar komt dan het onkruid vandaan? En hij antwoordde hun: Dat heeft een vijandig mens gedaan. De knechten vroegen hem nu: Wilt gij, dat wij het gaan uittrekken? Maar hij antwoordde: Neen; want als gij het onkruid uittrekt, zoudt gij misschien ook de tarwe uitrukken. Laat ze beide opgroeien tot de oogst; dan zal ik in de oogsttijd tot de maaiers zeggen: Verzamelt eerst het onkruid, en bindt het in bundels, om het te verbranden; maar bergt de tarwe in mijn schuur.

[Offertorium]
!Ps 117:16; 117:17
De rechterhand des Heren heeft haar kracht ontplooid, de rechterhand des Heren heeft mij verheven. Niet sterven zal ik, maar leven en de werken des Heren verkondigen.

[Secreta]
Wij dragen U, Heer, een zoenoffer op, opdat Gij ons barmhartig van onze zonden wilt ontslaan, en onze wankele harten richten.
$Per Dominum

[Communio]
!Luc 4:22
Allen stonden verbaasd over de woorden, die over zijn goddelijke lippen vloeiden.

[Postcommunio]
Wij vragen U, almachtige God, dat wij eens het heil mogen deelachtig worden, waarvan wij in deze geheimen een onderpand ontvingen.
$Per Dominum

