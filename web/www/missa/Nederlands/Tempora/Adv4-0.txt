[Rank]
Dominica IV Adventus;;Semiduplex;;5.6

[Rank] (rubrica tridentina)
Dominica IV Adventus;;Semiduplex;;6.1

[Rank] (rubrica 196)
Dominica IV Adventus;;Semiduplex;;6

[Rule]
no Gloria
Credo
Suffr=Maria1;Ecclesiæ,Papa;;

[Introitus]
!Isa 45:8
v. Dauwt, hemelen, van boven en gij, wolken, regent de Gerechte: dat de aarde zich opene en de Verlosser voortbrenge.
!Ps 18:2
De hemelen verhalen de glorie van God en het uitspansel roemt het werk van zijn handen.
&Gloria
v. Dauwt, hemelen, van boven en gij, wolken, regent de Gerechte: dat de aarde zich opene en de Verlosser voortbrenge.

[Oratio]
Heer, wek op uw macht en kom, en sta ons bij met uw grote kracht, opdat door de hulp van uw genade uw goedgunstige vergeving bespoedige wat onze zonden tegenhouden.
$Qui vivis

[Lectio]
Lezing uit de eerste Brief van de heilige Apostel Paulus aan de Corinthiërs
!1 Cor 4:1-5
Broeders, de mensen moeten ons zó beschouwen, dat wij dienaars zijn van Christus en beheerders van Gods geheimen. Welnu, van beheerders wordt verlangd, dat men trouw bevonden wordt. Maar ik voor mij hecht er niet de minste waarde aan, dat ik door u beoordeeld word of door een menselijke rechter. Ja, ook zelf beoordeel ik mij niet; want al ben ik mij ook van niets bewust, daardoor ben ik toch niet gerechtvaardigd. Immers het is de Heer, die oordeelt over mij. Daarom, oordeelt niet vóór de tijd, vóórdat de Heer komt; want Hij zal aan het licht brengen, wat in duisternis verborgen is, en openbaar maken, wat er in de harten omgaat; en dan zal een ieder zijn lof ontvangen van God.

[Graduale]
!Ps 144:18; 144:21
De Heer is allen, die Hem aanroepen, nabij; allen, die Hem aanroepen in oprechtheid.~ 
V. Mijn mond zal de lof des Heren verkondigen, laat alle vlees zijn heilige Naam prijzen. Alleluia, alleluia.
V. Kom, Heer, en draal niet; neem weg de zonden van uw volk Israël. Allelúja.

[GradualeF]
!Ps 144:18; 144:21
De Heer is allen, die Hem aanroepen, nabij; allen, die Hem aanroepen in oprechtheid.~ 
V. Mijn mond zal de lof des Heren verkondigen, laat alle vlees zijn heilige Naam prijzen.

[Evangelium]
Vervolg ++ van het heilig Evangelie volgens Lucas
!Luc 3:1-6
In het vijftiende regeringsjaar van keizer Tiberius, toen Pontius Pilatus landvoogd was van Judea, Herodes viervorst van Galilea, zijn broeder Filippus viervorst van Iturea en het gewest Trachonitis, en Lysanias viervorst van Abilene, onder de hogepriesters Annas en Caiphas, kwam het woord des Heren tot Johannes, de zoon van Zacharias, in de woestijn. En hij trad op in geheel de Jordaanstreek, en preekte een doopsel van boetvaardigheid tot vergiffenis van zonden: zoals er geschreven staat in het boek der voorspellingen van de profeet Isaias: "De stem van een roepende in de woestijn: Bereidt de weg des Heren, maakt zijn paden recht. Elke kloof moet worden gedempt, iedere berg en heuvel worden geslecht. De kronkelpaden moeten recht, de oneffen wegen effen worden. En alle vlees zal het heil van God aanschouwen."

[Offertorium]
!Luc 1:28
Wees gegroet, Maria, vol van genade, de Heer is met U; Gij zijt de gezegende onder de vrouwen en gezegend is de Vrucht van uw schoot.

[Secreta]
Wij vragen U, Heer, sla genadig acht op deze offeranden, opdat zij onze godsvrucht en ons heil ten goede komen.
$Per Dominum

[Communio]
!Is 7:14
Zie, de Maagd zal ontvangen en een Zoon baren; en Emmanuël zal zijn naam zijn.

[Postcommunio]
Na de nuttiging van uw gaven vragen wij U, Heer, dat door de veelvuldige deelname aan uw geheimen de invloed ervan op ons heil moge toenemen.
$Per Dominum

